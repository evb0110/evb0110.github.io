(1) wōṯ rōʕya ʕamraʕēl ʕizzōye b-barriyya. (2) ḳōyem ṯyillun ʕurrabōy nahpillen. (3) waḳčin naġpunnen aḳa hū, ayṯniš šuppōpča, ṯōle ʕa rayšiš šenna w iṯḳen tōḳeḳ b-ōš šuppōpča, amellon: “wrāx ṯōlun ʕurrabōy nahəplull ṭarša, w baʕdēn naxsull karrōza ḥuwwōra w ʕamṣalyille ʕa ḳsatō.” (4) mōn išmeʕ hōxa? bisnīṯa ḳaʕya p-payṯa. (5) waḳčiš šimʕaṯ hōb bisnīṯa, amrōlun: “flanō naġəplulle ṭarše.” (6) amrulle [sic] (=amrulla): “hašš čraḥmōle!” (7) amellon [sic] (=amrōlun): “ṯōn šumʕōn mō ʕammaḥək b-ōš šuppōpča!” (8) hū wōb ʕam-- exmil kasmil ʕunnū ġappil ʕurrabōy, ʕurrabōy lā afhem aʕle, hū ʕamtōḳeḳlon [sic] (=ʕamtaḳeḳlon) inne: “ana šaḳəllull ṭarša.” (9) ḳōymin mičnaṣṣṭin ʕal-anna ḥatīsa xulle ssawa — miščaḥyille minžat. (10) sōlḳin hanna šaʕba. (11) atar ʕurrabōy ammīnin waḳčil ʕamṣalyill besril ḥu-- l karrōza ḥuwwōra ʕa ḳsatō. (12) isleḳ hinn lahhiyyin ʕammōxlin. (13) sōleḳ šaʕba mn-ōxa mražiʕiṭṭ ṭarša. (13) waḳčil isleḳ šaʕba, ščḥunne minžat hanna ḥakya ti ʕammaḥkēle p-šuppōpča. (14) išmeʕ, isleḳ l-ellel, aḳa ražiʕuṭṭ ṭarša w ṯōlun.

