(1) ōṯ ḳašīša, nōṣaḥ xann, šammen ḳalles, ōz yḥalilell <ar> bōl </ar>. (2) hū w ōz ʕa maxəbra, ḥamyōle eḥḏa šunīṯa. (3) maʕzmōle: “čfaḓḓāl yā ḳašīša, našḳennax ḳahwe, čfaḓḓāl!” (4) “ē”, atar šawwīl <ar> bōl </ar> p-ḳanīnča. (5) hū w ʕapper, mišwēle roḥəṯ ṯarʕa. (6) atar mōrčil payṯa ʕamšōṭfa, ḳōyma talḳōl ḳanīnča. (7) mō mišwa? zlōla hī w əmʕapplōle m-<ar> bōl </ar> m-tīḏa. (8) ḏukkiz zalle ʕa maxəbra w ḥalilunne, mamrille ḥkimō: “čiṭʕen hačč, yā ḳašīša!” (9) lōmar ysatteḳ, šaḳle ʕl-iṯər ṯlōṯa maxəbri, mamrille: “čiṭʕen w b-yarḥa či ṯlōṯa.” (10) azʕel hanna ḳašīša w zalle iṯḳen ḳaʕēle b-ḏayra. (11) bōṯar ṭešʕa yarəḥ, lukkil iṯḳen waḳčil ṭešʕa yarəḥ, zelle ʕ barriyya. (12) mičʕallaḳ p-sažərṯa w iṯḳen hazezəl baʕḓe mēzya w mēṯya, mēzya w mēṯya. (13) atar elʕel menne ōṯ ʕoššil ʕaḳunō. (14) ʕemmil ʕamhazezəs sažərṯa, ḳōyem sōḳeṭ ʕaḳōna erraʕ menne. (15) mʕayn xann l-erraʕ, ḥamēle ʕaḳōna. (16) amelle: “xett čōṯ ḳašīša?” 
