(1) ʕēḏ mar žuryes maḥkem ʕisər w ṯlōṯa b-nīsan. (2) ʕrōba zlillun ʕa sōḥṯa ti mar žuryes ḳommil maḳōma. (3) faṯḥiṯṯ ṯarʕil maḳōma w ḳaʕyillun tōpkin šappō w šappōṯa, w ġabərnō w ẓuʕrō w rappō xullun sawa mižčamʕin w tōpkin. (4) kōmšin b-ōt tabəkṯa, yīb ōṯ aḥḥaḏ ikmeš b-awwalčit tabəkṯa, tōḳeḳ ʕa durbakke w ḥrēna mʕanni, w xullun mʕannyin roḥle. (5) misḳillin xann ʕamtōpkin l-ṯarčʕasər b-lēlya, l-Ɂeḥḏa, eḥḏaʕasər xann l-ḥetta yḥasslun. (6) baʕdēn uxxul mōn zelle ʕ payṯe. (7) ṯēn yōma ʕṣofra, šaʕṯa ṯmōn, ōṯ ṣlōṯa. (8) maffḳill kursō mnə-klēsya w mišwillun p-sōḥṯa ḳommil maḳōma w mṣallyin. (9) bess yḥassel xenša w yḥassel [sic] (=čḥassel) ṣlōṯa, xett mražīʕin tōpkin ext awwal yōma lə-ʕrōba. (10) xull‿imōma tbōka w əʕrōba xett mačimmin šhīrin l-šaʕṯa ṯarčʕasər, eḥḏa, ṯarč, l-ḥetta yḥasslun, ḳall mil bōʕin. (11) hanna hūi [sic] (=hī) tabəkṯa ti ṯōḳna b-ʕēḏ mar žuryes. 