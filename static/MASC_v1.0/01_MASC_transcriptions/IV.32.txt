(1) wōb ōṯ b-zamōne bisnīṯa w hōb bisnīṯa ʕbitōl <ar> ilāh il-ḥaḳḳ </ar> w tiḏōya battun yxaṭṭbunna, lōmar čirəṣ. (2) iṯḳen ḳaṭlilla, iṯḳen mahinilla, mʕaḏḏbilla, mišwōlun: “ábatan, ana ču mann nixṭub!” (3) ḳōymin mlaḳḳḥilla b-bīra, w hanna bīra xulle ḥuyō w ʕaḳərbō. (4) lā ḥmull lann ḥuyō w lann ʕaḳərbō iḥəčžam meʕla, lā ḳarṭunna. (5) laḳḳḥunna b-ḏukkōṯa, mʕaḏḏbilla, ḳaṭlilla — ábatan. (6) baʕdēn xaṭṭbunna ġaṣṣem meʕla. (7) xassulla ḥḏučča w lappsunna w aḳʕunna. (8) battun yšuḳlunna hōṯe lēlya. (9) ḳōyma mamrōlun: “naffīḳa [sic] (=nnaffīḳa) ana l-elbar!” (10) ṯyallen rfiḳōṯa ynufḳan ʕemma, mamrōlen: “laɁ, balḥūḏ!” (11) ṭaʕnōl ḥōla w nōfḳa hōb bisnīṯa. (12) hī w naffīḳa, mallxa l-boʕḏa, allxaṯ allxaṯ. (13) infeḳ mtawwrin aʕla, lōmar yiščḥunna. (14) imṭaṯ l-aḥḥaḏ ʕamḥōṣeḏ ẓarʕa. (15) yīb ʕamḥaṣeḏl‿anna ẓarʕa amrōle: “taxīlax yā zaləmṯa, lōb imreḳ aʕlax ʕōlma, w amrullax: mirḳaṯ mett bisnīṯa xassiyya ḥḏučča? mallun: m-yōməl ʕanẓōraʕ.” - hū wōb ʕambaḏarəl lanna bḏōra, wōb čū... ʕamẓōraʕ, ʕambōḏar, ʕambōḏar... čū ʕamḥōṣeḏ. (16) ṯēn yōma ṯōle ʕal-ōḏ arʕa yiščḥəẓẓ ẓarʕa xann iṯḳen. (17) imreḳ tiḏōye [sic] (=tiḏōya) aʕle: “taxlax, iḥmič mett bisnīṯa?” (18) amellon: “yī m-yōmil ʕanẓōraʕ!” (19) amrulle: “ṯḳella ešna, hōḏ rumiš.” (20) amellon: “lā!” (21) allxaṯ, hanik batta zzella, hanik ču batta zzella. (22) ṯyōla ʕal-ōʕ ʕayna ti hōxa. (23) ʕōbra, ōṯ sartōbiš šenna rabbi. (24) ʕibraṯ b-anna surtōba w ḳʕalla. (25) iṣhaṯ, amrōle: “eh yā aḷō p-ḳotərṯax w bə-žlōlčax yinfuḳ nebʕil mō.” (26) šwaččlə ḏwōṯa, ḥammeš uṣpʕan infeḳ ḥamša nibəʕ elġol b-ann mō — čūb xann šbīn? (27) ē, infeḳ ḥammeš uṣpʕan mōya. (28) hōḏi ḳʕalla meṯṯa baʕdēn aḳərbaṯ ṯiḳnaṯ xčōr. (29) hanik zlōla ḳaʕyōla? — b-berəkṯa, lukkil ḳaʕya hōš b-maḳōma elʕel elʕel. (30) ḳaʕyōla l-ōxer waḳča m-ḥayōṯa. (31) mōyṯa elʕel w ṯiḳnaṯ   mahəḓ-- maḥəḓra ʕžibōṯa w mišwa ʕžibōṯa w ačimmaṯ ḳaʕya m-maḳōməl berəkṯa, mar taɁla ušma. (32) šwaččl‿īḏa b-ōb baḥərṯa w ṯiḳnaṯ m-šenna mnaḳḳaṭ mō, nifḳaṯ hōs sažərṯil mišmešṯa w abnull lanna ḏayra b-ḏokkṯa. (33) hōm mʕarrṯa ti xann xawwṯa ẓʕōr - hōxa ḳabra, hanna ḳabra tīḏa. (34) ē, ḥasslaṯ.