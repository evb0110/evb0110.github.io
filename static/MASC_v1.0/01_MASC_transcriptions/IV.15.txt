(1) hanna aḥḥaḏ - aḥḥaḏ w emme - batte yičɁahhal. (2) ḳōyem mamell‿emme... mamrōle emme: “mann nixṭoblax.” (3) hū ču bōʕ. uxxul yōma w ṯēn maniḳḳa bē: “ḳō yā ibri, mann nixṭoblax!” (4) hū čūṯ f-fekre, ḳō [sic] (=ḳōye) baʕdēn mišw šarṭa ʕl‿emme, inno: “ču nmičɁahhal illa b-ann šarṭō.” (5) batte eḥḏa čīb rrīxa w ḳuṣṣōr, w šarifōy w manyūk. (6) ḳōyem... ḳōyma ḥormṯa, emme, mafəčla bə-blōta, mtawwra mšaʕʕla mḳasəḳla ḥetta čisčahət ʕal‿eḥḏa. (7) sčahtaṯ ʕal‿eḥḏa, ḳōyma hōḏ amralla: “ṭalpiš ġapp ana. šarṭōš hann arpʕa ana nwafīḳa ʕlayy w nraṣṣiyya bōn.” (8) ṯalla laʕ l‿ebre ʕambaššrōle inno: “ščaḥlillax ṭalpax.” (9) zalle hanna ġabrōna, amella: “čimwafīḳa ʕl-anna... lann šarṭō arpʕa?” (10) amella: “ē”... amralle: “ē!” (11) mičɁahl--  ṯyillun xaṭbilla w xaṯpill əxṯōba aʕla w asebla. (12) ṯēle hanna, bōṯar meṯṯa batte ysōfar. (13) mamella: “ana hōs safərṯa tīḏ mann nōġeb bā ešna, w bōṯar mā marrōž-- bōṯar mā nimrōžaʕ mn-ōs safərṯa, mann nrōžaʕ niščaḥ ġapp ṭefla.” (14) amralle: “nwafīḳ-- nimwafīḳa ʕl-anna mett.” hī zakya. (15) ḳōyem hū, nōfeḳ... ṭaʕəl ḥōle w nōfeḳ mnə-blōta, aseblə zuwwō-- zwōḏe w l-xōle w lə-ščūye w zelle ʕl-anna tarba. (16) ḳōyma hī laḥḳōle. (17) mōreḳ ʕa ḏokkṯa, blōta minnayy, mičneḥ b-ōb blōta, laḥḳōle hī b-zayyil ġabrōna. (18) ḳaʕyōla mšariṭōl-- batta čšaṭiʕenne šaṭranž. (19) mšariṭōle, atar hanna šarṭa: ti maxsar batte yuspellə ḥrēna yiḏmux ġappil ečəṯlə ḥrēna. (20) ḳōyma hī mšaṭiʕōle w marbḥa. (21) mamrōle: “hačč čiʕzem ġapp.” (22) hī b-ešmil ġabrōna naḥḥīča, ʕamšaṭiʕōle inno asōsəl ġabrōna. (23) maʕzemle, yṯēle leʕle yiḏmux ġappiš šunīṯe. (24) hū ču mbaḳḳarəš šunīṯe xann, ṯēle b-lēlya, ʕočma atar. (25) b-awwalča čūṯ, lā káhraba w lā ġayre, čūṯ nuhrō, ʕa ʕočma. (26) mžamaʕəš šunīṯe, ṯēn yōma maṣəpḥin m-- uxxul... maṣəpḥin w ḳōymin uxxul mōn zelle ʕ šaġəlṯe. (27) hōṯe mkammell safərṯe w zelle p-safre w hī mražīʕa ʕ payṯa. (28) hū, iḳḏum ma yiffuḳ mnə-blōta, ūle sūsča, xett ʕallna m-mohra w nōfḳin atar. (29) bōṯar ṭešʕa yarəḥ ti hinn, mrōžaʕ ʕa blōta. (30) mrōžaʕ miščaḥ ġappil sūsča ti ṭaššra bə-blōta xallīfa, w miščaḥəl eččṯe ġappa ṭefla. (31) ṯēle, naffeḳ xolḳe aʕla: “minalliš hanna ṭefla, čūb ibər, ibər čūb ibər.” (32) mamrōle: “laɁ, ebrax!” (33) mamella: “ṭayyeb, applīl ʕalamyōṯa!” (34) amralle: “hačč yōməl xaṭbīčən, mō amrīčəl šarṭōx?” (35) amella: “arpa-- arpʕa šarəṭ.” (36) amralle: “mō hinn? aḥkannūn!” (37) amella: “batt hašš čīb čirrīxa w čḳuṣṣōr w čšarifōy w čmanyūk.” (38) amralle: “w ana šwiččl‿ann šarṭōx.” (39) amralle: “sūsča čʕallaṯ mn-ōxa hačč wčōb hōxa.” (40) amella: “ē!” (41) amralle: “w ana mennax. hanna ṭefla mennax.” (42) amella: “ču ṯōḳen, ana mn-ešna lā aḳərbiṯ aʕliš, m-yōməz zlill mn-ōxa, ex xallfiš tuġray?” (43) amralle: “yōməl b-ḏokkṯa flanōyṯa ti lčaḳyič hačč w hū, w šaṭīʕax šaṭranž w ax-- w arbḥax, čizzakkīrle?” (44) amella: “ē!” (45) amralle hī: “ana hanna ġabrōna.” (46) amralle: “šarṭōx ti waybin, battax eḥḏa rrīxa p-ṭūla, p-ṭūla rrīxa hī, ana nirrīxa p-ṭūla, w nḳuṣṣōr, liššōn ḳuṣṣur w nšarifōy... w nšarifōy yaʕni ču nxaynōx w nmanyūk mennax. (47) atar ti šarfa inno lā xoniččax w lā aspiṯ aḥḥaḏ ġayrax.”