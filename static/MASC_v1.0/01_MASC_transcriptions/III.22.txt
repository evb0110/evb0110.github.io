(1) ana nažžōra, nimnažžar sintō, ri-- rōḏyin bōn fallaḥō ʕa ḥmarō aw ḳarrāde ʕa bhimōṯa... ʕa bhīmča eḥḏa. (2) ex nmišwin? nimrappyille p-sažərṯa, xaržl‿ōm maṣlaḥṯa yīb. (3) ešna, ešna w felke ḥetta yinkab. (4) bess yinkab nimnažžrille w nḥafrille ḏokkṯa r-rīšča, w baʕdēn rōxeb b-ōr rīšča neṣra m-ḥatīta. (5) baʕdēn kabōsča w p-ḥaṣṣil kabōsča ʕaḳōna, hanna ḳamṭille b-īḏaḥ. (6) baʕdēn uppe ḥalḳōṯa m-ḥatīta, ḥaləḳṯa m-roḥla w ḥaləḳṯa l-kabōsča w ḥaləḳṯa l-maššōna. (7) baʕdēn nimrakkbille maššōna, w yīb iʕḳuf xann, nnaḳrille neḳra, nmaḥḥčin bē ḳatrība. (8) ḳatrība w nimʕallḳille xann eḥḏa mtawwra b-nīra ʕa bhimōṯa, iṯər zawġ. (9) w šōḥṭan bhimōṯa, rōḏyin bē. (10) hanna hū.


