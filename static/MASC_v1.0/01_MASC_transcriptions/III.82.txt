(1) zlilli laʕ... laʕ šrīk, sabʕo ušme, ōmar: “ḳōm battaḥ nzellaḥ nayṯ ḏlūḳa.” (2) “wrāx mina?” (3) ōmar: “mn-ōb barriyya.” (4) ḳominnaḥ zlinnaḥ, nafḏinnaḥ mazraʕṯa ušma emmil ʕantuḳ w uppa payṯa ušme mōra ʕumar. (5) faṯəḥlaḥəl lanna ṯarʕa, willa ščaḥyinnaḥ ḏeffa. (6) ṭaʕəllaḥəl lanna ḏeffa w ṯinnaḥ ʕa payṯun, willa ṯōle mōrəḏ ḏeffa saḳʕan. (7) ōmar: “yā šappō, aḷō yaffenxon, nsaḳʕan.” (8) amərlaḥle: “apšer ʕaynax!” (9) ḳaminnaḥ šaḥəṭlaḥəl lōf furrōʕča w nifḳinnaḥ ʕal-anna ḏeffa ʕa ṯēn ḏokkṯa. (10) čappərlaḥle w ḳʕinnaḥ nmišwin b-ōṯ ṯeffṯa. (11) “aḷō yašəḥnenxon b-raḥəmṯe!” ṭaleblaḥ, w anaḥ namrille: “išḥan! išḥan! mōla mōlax, išḥan!” (12) w nifḳinnaḥ ḳʕinnaḥ nmaġəšyin w nḓōḥkin. (13) zalle ʕ payṯa, lā ščiḥniḏ ḏeffa, ōmar: “hann faṣlōyəl... l-sabʕo, čūṯ ġayrayy.” (14) ṯōle laʕl‿ōbu iščki, amelle: “wrāx yā ġabrōna, lā ayṯ mett l-ōxa, hann... hann bisinō atamōyin.” (15) nčiḳlaḥle anaḥ, amərlaḥle: “šiḥnič ōbəl asʕad?” (16) ōmar: “aḷō yašəḥnenxon b-raḥəmṯe! mō šiḥniṯ? čappərčuḏḏ ḏeffa w ašḥinčunn aʕle.”


