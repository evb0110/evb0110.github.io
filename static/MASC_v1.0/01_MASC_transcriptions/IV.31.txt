(1) ōṯ b-zamōne baxʕanōy mabəʕḏin miʕlaynaḥ laxṯiš šaʕṯa. (2) īḥ arəʕwōṯa ḳurayy elʕel. (3) mō batte yišwun? (4) ṯyillun ōmar: “ōṯ ḏaḥaḳōna b-rayšlə blōta.” (5) mayṯyin xšurō w šmuščō w ṣaxrille. (6) isleḳ l-elʕel ōmar: “lōfaš mʕallōy maḳtrin ysulḳun ʕal‿arəʕwōṯun. hann arəʕwōṯa lēḥ, baḥ nuspenn.” (7) ʕayn fatteš mʕallōy mōn ṣxīrl‿anna ḏaḥaḳōna, mōn? sčaxbar baxʕanōy. (8) faṯḥunne w ōṯ iṯrə ḥḥōḏ mn-ann ti baba ḥasan w ōṯ sōba ḳatīmay, ḳōymin mxassyin lopsa ʕáskaray w sōlḳin ʕa baxʕa. (9) mišwill ḥalinn taḥsandār ʕamḥaṣṣlin mōla lə-ḥkūmča. (10) iṯḳen lōmmin ḳiršō mn-ō blōta, w nōxsin ḏikō w farružō w əḏbiḥōṯa, w ōxlin - mwažžbillun. (11) baʕdēn ṯōle aḥḥaḏ meʕla... aḥḥaḏ batte yiḥər, amellon: “bann niḥər!” (12) amrulle: “mō? nfōḳ iḥra elbar p-šūḳa!” (13) amellon: “laɁ, ana batt payṯil mō franžay, twālēt franžay!” (14) amrulle: “čūṯ ġappaynaḥ.” (15) amellon: “tapprōn ḥalinxun, ana ču ḥayl niḥər!” (16) zallun laḳṭull ḏwōṯəl baʕḓinn w isleḳ ḳʕōle ʕlayy w iḥər. (17) iṯḳen sappille, mōmrin p-siryōn: “ebər lə-mxarrḥa ḳaṭlannaḥ b-rīḥṯa.” (18) hōṯe mamellon, mʕallō: “mō čōm--?” (19) <ar> ṣār byiḥki bət-turki: “šū, šū, šū ʕabətɁūlu?” </ar> (20) <ar> “xrā xrā! texra ṣ-ṣaḥḥa. </ar> ḥrā! čiḥər ṣ-ṣeḥḥṯax. ḥrā, ḥrā!” (21) iḥər w ḥassel, ṭaʕnull ḥalinn w ṯōlun. (22) waḳčil ḥassel, ḳaṭṭaʕ maʕ sayla w ōṯ, izʕaḳ amrullun: “yā baxʕanōy, čimbaḳḳrin čṣuxrull əl ḏaḥaḳōna ʕlaynaḥ. anaḥ lamminnaḥ ḳiršō w ḥrinnaḥ ʕa xaffōṯxun.” (23) ṭaʕnull ḥalinn w ṯōlun. bess.