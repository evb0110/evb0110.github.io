(1) ōṯ aḥḥaḏ, īle arpʕa ibər, mamellon: “wrāx yā bnōyi, aṣərfōn aʕli, hanna rezḳa lēlxon!” (2) mamrille: “anaḥ iččawōṯaḥ ču rōṣyan yaxətmannax.” (3) ču ḳaṭaʕəl ʕaḳle mʕowwet, inne ču raṣṣ yrawwḥerr rezḳe xann. (4) lā irəṣ bnōye... lā irəṣ xallōṯe, w bnōye ṯōlun ʕa hwōyil iččawōṯun. (5) batte - atar ōṯ bisčōna - batte yzappnenne, masʕat baḥar hū. (6) amrulle binišō: “wāx ē zēx zappēn hanna bisčōna!” (7) “blōta fḳīra hōxa, ču barnaš zōben. l-mōn mann nzappnenne?” (8) amrulle: “ōṯ muṭrōna b-ōb baṭrakōyṯa, zēx leʕle malle! balk zabelle.” (9) ḳōye ṭaʕell ḥōle w zelle laʕl-anna muṭrōna, mamelle: “ōṯ bisčōna, čšaḳelle?” (10) amelle: “all bē nšuḳlenne. lā īl ebra w lā īl berča, l-mōn mann nxallfenn [sic] (=nxallfenne)?” (11) amelle: “šuḳle!” (12) amelle: “all bē? ču batti.” (13) aṣfen muṭrōna, baʕdēn amelle: “aḓann nšaḳəllēl waḳfa.” (14) ḳōyem hanna muṭrōna šaḳelle l-waḳfa, mšattrin zaləmṯa yxammnell lanna bisčōna. (15) mxammelle b-arpaʕ emʕa w ḥiməš ḏahəb w ṯēle. (16) amelle: “hanna bisčōna ṭabbi ḥammeš emʕa, arpaʕ emʕa w ḥiməš ḏahəb.” (17) amelle: “ṭayyeb!” (18) ḳōyem hanna muṭrōna, ʕōtet arpaʕ emʕa w ḥiməš ḏahəb, mapplēl mōrəl bisčōna. (19) ḳōye mōrəl bisčōna mōḳe emʕa w ḥiməš ḏahəb, mamelle: “hannun l-waḳfa.” (20) ēh, šaḳəl lōṯe l-ḳiršōye, w muṭrōna xetti šaḳət ti applēle. (21) batte yxuṯpun atar <ar> sanad </ar>. (22) ṯōle <ar> sanad </ar>, ṯōle binišō baḥar laʕ muṭrōna. (23) amelle: “hōš ču nifəḓ, emḥar ana nimšattarlax xebra, ṯṯēx liʕli, nxōṯpin ʕa faḓwṯa.” (24) amelle: “ṭayyeb!” (25) zalle hōṯe, w muṭrōna iṯḳen maḓyuf, čuṯ-- ṯēle leʕle binašō [sic] (=binišō), lorkaʕ šaʕʕel. (26) hōṯe iččžaʕ, ameṯ, ṯōlun bnōye atar, battayy bisčōna. (27) iṯḳen mḳaṭṭrin hinn w muṭrōna. (28) mamelle... mamellon muṭrōna: “wrāx ē, ʕall xabīra, ti zalle ḥimnil bisčōna w ṯammne w amelle ṭīme ḳall xann w ḳall xann. (29) w appīli ḳall xann w ḳall xann l-waḳfa, w hū išḳal ḳall xann.” (30) amrulle: “laɁ, xabīra mičbarṭal b-eʕṣar warḳan.” (31) lōmar yḳuṭʕell ʕaḳle, l-ʕaḳlayhun, zallun iṯḳen mičšakkyin aʕle. (32) ukkiš šoppṯa ōṯ žaləsṯa, w ukkiš šoppṯa ōṯ žaləsṯa. (33) ōmar muṭrōna: “ē, mō hōš šaġəlṯil zlilli šwičča, ana yā aḷō taxxer ruġrōx!” (34) willa ḥimnil mōrəl bisčōna p-ḥelme, amelle: lā čīzuʕ, ana ʕemmax! mall əbnōy, inne ana ʕemmax, lā čīzuʕ!” (35) ṯōle iṯḳen mamell əbnōye, šattar roḥle ʕal-anna ʕa maḥkamṯa. (36) amellon: “ana ḥmiččl‿abūxun p-ḥiləm, inne amilli, inne hū ʕimmi.” (37) iṯḳen mōmrin: “hanna mažnun hanna muṭrōna, hanna xarfen hanna muṭrōna, čuppe ʕaḳla. ti imeṯ mamell ti ṭabbi: ana ʕemmax?” (38) iṯḳen ḓōḥkin aʕle, lōmar lōmar yirṣun. (39) baʕdēn, bōṯar ṯlōṯa arpʕa yūm, xett ʕowwet ḥimne p-ḥelme. (40) amelle: “čamell əbnōyi: tullunni maʕ ḳabr-- mallun: tullunn maʕ ḳabrl‿abūxun anuk!” (41) ṯōlun bnōye amellon, amellon: “tullunni ʕa ḳabrl‿abūxun anuk!” (42) “ḳumōn iḥmon! awwalča aḥḓar aʕle, hōši batte... ōmar ntullenne ʕ ḳabre. ē, hanna mažnun, hanna sarseb, hanna xalli, hanna činya mō.” (43) ṯōḳnin atar maḥəkyin bə-frīsčil muṭrōna. (44) ōṯ binišō amrullun: “wrāx ē tullunnē! mō ṯaḳḳen b-ōt tunya? tullunnē!” (45) ḳōymin hannun, šaḳlill lanna muṭrōna w zlillun ytullunne maʕ ḳabrl‿abūhun. (46) hōḏ ommṯa mallīxa [sic] (=allīxa) roḥle mōmrin: “hanna muṭrōna mažnun. hanna muṭrōna čuppe ʕaḳla. hanna muṭrōna xarfen, hanna muṭrōna xann. hanna... hanna... hanna... (47) baʕdēn ḳʕōle p-ḥaṣṣl‿ann-- tallunne amrulle: “hanna ḳabrl‿abūnaḥ.” (48) ḳʕōle kaʕml‿anna inžīla w ibəčlaš ḳōri p-ḥaṣṣl‿anna ḳabra w ṭōleb mn-aḷō. (49) ḳōri w ṭōleb mn-aḷō, amelle: “taxīlax yā aḷō b-ʕezzax w žlōlčax w karōmčax, lā čxayybinni. (50) čaḳimell lanna mīṯa ti imeṯ ṭabbi, w uxmil aḳimīčəl ʕōẓar wōb imeṯ m-baynṯil miṯō, iṯḳen ṭabbi.” (51) lā ḥmull lanna ḳabra illa intaḳ. (52) infeḳ hanna ġabrōna, faṯḥulle infeḳ. (53) zallun hinn w hū ʕa baṭraxōnča w ṯalla m-ṭarflə ḥkūmča. (54) amellon: “hanna bisčōna l-waḳfa. hanna payṯa l-waḳfa. hōḏ arʕa l-waḳfa. hōḏ — mō ušme — ḥaḳla flanōyṯa l-waḳfa.” (55) lḥāṣlahu, mōl mil īle xaṯəplēl waḳfa - tastūra m-xōṭre. (56) amellon: “ʕaža ʕaḏḏəpčunne? ana nzappīlle w hū appīlli ḳiršō. lā rṣičxun čaxtmunni, ana nzappillēle. (57) mpala, awwalča čraṣṣiyyin p-ḳallel, hōši p-ṣummar.” (58) lḥāṣlahu ixṯab hanna, w aḳam hanna mīṯa batte yzelle yrōžaʕ ʕa ḏokkṯe. (59) amrulle: “mōx? w əḳʕōx!” (60) amellon: “laɁ, ana ʕimmi ṯmōn šōʕ bess. akṯar mnə-ṯmōn šōʕ ču ḥayl niḳʕīl. ellel aḥsall əmn-ōxa.” (61) hōḏ hī mn-awwalča w hōḏ axerča.

