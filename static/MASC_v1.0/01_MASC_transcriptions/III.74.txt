(1) ōṯ aḥḥaḏ ušme milād mayyōla, ḥrēna ameṯ — aḷō yarəḥmenne — ṯḳelle mett ʕisər išən. (2) hanna wōb šaḳwṯa ḳalles, ūle mušəklō. (3) tiḏōye, mett yičnīḥun menne mzappnin ḥaḳla, mett yiṯḳan ytufʕulle aġrit tarba, w zlillun msaffrille mšattrille ʕal‿amērka. (4) marəxpille m-bayruč w zelle. (5) mōṭ l-marsīlya, mifčkar b-ʕēḏəl mar sarkes bōṯar ʕisər yūm batte yiṯḳan. (6) ōmar: “baṭṭliṯ nzill ʕal‿amērka. mann nʕōwet nʕayyeḏ, naḥəḓrell ʕēḏa w baʕdēn nimsōfar.” (7) infaḏ l-marsīlya, aḳam ʕowwet m-ḳomma r-roḥla. (8) ṯōle ʕ bayruč w ṯōle l-ōxa ʕa blōta, willa tiḏōye ḥmunne ṯōle bə-slōmča. (9) “ʕaya ʕawītič?” (10) amellon: “ana šattərčunn iḳḏum m-ʕēḏəl mar sarkes b-yarḥiz zamōna. mann naḥəḓrell ʕēḏa w baʕdēn nzill.” (11) amrulle: “ē, ḳiršō ti zappillaḥəl ḥaḳla bōn čūṯ ġayrayy, tafəʕlaḥlun aġril tarba. mina baḥ nayṯēx bə-slōmča?” (12) amellon: “ē, ana baṭṭliṯ nzill lakōn. mann nʕayyeḏ w baʕdēn sčaflon.” (13) w ḳʕōle hōxa — aḷō yarəḥmenne -, w čɁahhal w lā iḥḥ hū w eččṯe baḥar. (14) ṯōle psōna w eččṯe nifḳaṯ baḥar berčil ḥalal, manẓūm. (15) rappaččl‿ebra w šwačče zaləmṯa manẓum. (16) hū — aḷō yarəḥmenne — maḓḓnil ʕomre p-šaġlōṯa billa ṭaʕəmṯa w ameṯ baʕdēn.


