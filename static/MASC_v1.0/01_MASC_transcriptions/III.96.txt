(1) ana xaṭərṯa nōb ʕanmašḳ ʕ mōya bib-lēlya, w šičwōyṯa ḳalles, yaʕni p-čišrin ṯēn. (2) ašḳiččil ḥaḳla w silḳiṯ, čūṯ barnaš ḳūr. (3) silḳiṯ, willa ʕayniṯ iḥmiṯ xalpa ḳumm, bess tunya lēlya, lā baḳḳričče xalpa willa waḥša bib-lēlya. (4) aḳīmiṯ xēfa m-rayšil xoṯla w əmḥičče. (5) mḥičče, imṭi l-ḳūrər ruġrōye hanna xēfa, aḳam naʕweṣ hū. (6) ḏukkin naʕweṣ, baḳḳričče inne xalpa. (7) ōṯ aḥḥaḏ waḳḳef ʕa rayšil xoṯla w iṭʕen ḳīsa mn-ann rrixō, xann ṭūle, w waḳḳef ʕa rayšil xoṯla. (8) ōmar: <ar> “lah, yā xūy, ḏabaḥto!” </ar> (9) ana xammniṯ aḥḥaḏ m-ġappaynaḥ mn-ōxa, inne ʕamnōġeb mett bib-lēlya. (10) amrille: “wrāx mō hanna yā flanō? mō ʕačmišw hōxa?” (11) ōfez ṯōle p-tarba, ōfez ḥrēna, ōfez ḥrēna, arpaʕ ḥammeš zalman, w xullun b-īḏun ḳisō, ukkil aḥḥaḏ ext‿ōxa w ellel ḳīsa. (12) ana mō amriṯ? iḳḏum b-iṯər yūm, īḥ šbōba assiḳille m-šiḳya, ōmar: “ḳṭilille šiḏanō.” (13) iṯər yūm bess, amriṯ: “rumiš ḳaṭlull əšbōbax bib-lēlya batte yḳuṭlunnax lēx. wrāx yā zaləmṯa, ġayyār tarbax!” amriṯ. (14) baʕdēn ḳʕinn nmaḥək b-ʕaḳəl: “kōn mann nġayyrett tarəb, anik min nōb batte yḳuṭlunn. lōb batte yluḥḳunn batte yḳuṭlunn.” (15) amriṯ: “zēx ʕlayn! zēx ʕlayn!” (16) ana ōṯ ʕimm sikkīna, šwiččil lōs sikkīna b-īḏ w ṯill ʕlayn. (17) tarba ḏuḥḥuḳ, yaʕni tarba mett mečra, mečra w ḳalles bess. (18) ʕibriṯ b-baynṯinn xann, nimʕayn bə-ffayn, lōmar nbaḳḳar w lā zaləmṯa minnayn. (19) nzayyeʕ minnayn, yaʕni yḳuṭlunn, bessi ʕanmičẓōhar, inne ču nzayyeʕ. (20) nifḳiṯ m-baynṯinn, allxiṯ xann arpaʕ fušḥan, ōṯ aḥḥaḏ amill: <ar> “yā xūy, yā xūy! mābu šī ṣēd hōn?” </ar> (21) ana nifḳaṯ ʕimm p-xulle ḥiss, amrille: <ar> “bala ṣēd, bala xara!” </ar> zaʕḳiṯ bē. (22) aḥḥaḏ amelle: <ar> “wal wal wal wal, hāḏa gāsi gāsi gāsi!” </ar> (23) ana batt nifšuḥ w nallex. ē, ṭaššriččun w allxiṯ. (24) ē, ṯill ʕanmaḥəklēl‿eppay soləfṯa hōxa. (25) ōmar: “wrāx ibri, hann mazāl ʕimmayn xalpa w ḥmīčne, hann nawarōy. (26) bib-lēlya mintōrin ʕa niṣō, ʕa ġurayra — sayyatō, mazāl ʕimmayn xalpa w ʕimmayn ḳisō. (27) hann ḳisō mišwin b-rayšayn šalfōṯəl ḥatīta xann, ḥetta kōn ḳoʕša iẓʕur kaza bōḥšin ʕa... ʕa nīṣa, ʕa ġurayra maffḳille.” (28) ē, eppay fassrann inne nawarōy waybin aḥḥīčin p-ṯēčča, nawarōy čūb hōxa bə-blōtaḥ. (29) atar b-ōṯe waḳča wōṯ nawarōy baḥar xann w mintōrin. (30) ē, hinn ti marrīḳin iḳḏum b-iṯər yūm ʕa šbōbaḥ w ḳṭilille ḳaṭəlṯa ḳawya. ē, xann.