(1) b-zamanayhun ommṯa ʕayattil furnō, ōṯ urḥō yaʕən furnō mičʕaṭṭlin, ču maḳtrin m-ṯilkō ḳall miṯ ṯōḳen ṯalžōṯa, msakkrin tarbō. (2) ču maḳtar [sic] (=maḳtran) ḥarīma ynuḥčan bə-ḥmirō ʕa furnō w la yizlallen yīfan. (3) w ḏluḳō waybin ḳallīlin, batte yzelle ġabrōna ʕa barriyya yḥaṭṭeblen maḥmiyyōṯa ʕ furnō. (4) misčaṣəʕbill mēzya ʕa barriyya, liɁanni wōṯ ṯilkō baḥar w rayyō, čūb ext‿ann yumō. (5) uxxl‿aḥḥaḏ ġappe ṣōža, layešle ṯumnōyṯa, robəʕ motta, mišwēl lanna ṣōža ʕal-ōṯ ṯeffṯa. (6) w lōyeš w sōleḳ hanna ḥmīra, w rōḳeḳ, w mišw kōrča xann rappa w layaḥəl lanna leḥma aʕla, lanna ḥmīra, w ṭažežle ʕal-anna ṣōža, nōfeḳ ṣōža [sic] (= leḥməṣ ṣōža). (7) mayṯyin ṣaḥnōyət tepsa w ḳaʕyillun hōḏ‿ommṯa ōxlin b-anna leḥmiṣ ṣōža. (8) ṯyillun atar mižčamʕin hōḏ‿ommṯa ġappil baʕḓinn, žīrča ġappil baʕḓa. (9) ḳaʕyillun ʕal-ann ʕakkarō p-šimša, mičšammsin p-šičwōyṯa. (10) “mō ʕaččōfyin ya be flanō?” (11) “ʕannōfyin ʕa ṣōža.” (12) “ē, ʕāl ʕāl ʕāl, aḳərṭūṯaḥ ġappayxun lakōn imōḏ.” (13) “ē, ahla w sahla, yalla čfaḓḓlōn!” (14) w ana nizlōl xett l-ġapplə šbabōy: “mō ʕačmišwin ya šbabōy?” (15) “ʕannōfyin ʕa ṣōža. čfaḓḓlōn! ahla w sahla! yalla!” (16) nizlillaḥ. hanna zelle laʕ l-anna w hanna zelle laʕ l-anna. (17) ōfyin ʕa ṣōža w mišwin ṯannuryōṯa p-payṯyōṯa w ōfyin. (18) čūb ext‿imōḏ, imōḏ ḥarīma baḥar čannīḥan, awwalča ḥarīma baḥar čaʕbōnan. (19) lōyšan, w ōfyan ʕa ṣōža, w sōleḳ nohra w hinnen ḳayyōman šhīran. (20) ʕammōfyan w ʕamlōyšan w ʕamraḳḳʕan w ʕammišwan zwaḏō l-barriyya w lə-ḥṣaḏō [sic] (=l-ḥaṣuḏō). (21) w ġabərnō xette mahəlkin akṯar m-ḥarīma. (22) imōḏ xull waḳčaḥ čanneḥ. (23) imōḏ leḥma xōleṣ, zelle aḥḥaḏ f-felkiš šaʕṯa, mayṯ leḥma m-forna ṭaʕəl ḥōle w ṯēle.
