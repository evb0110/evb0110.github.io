(1) b-ʕēḏ rayšl‿ešna aʕzmiččis sarkes ḥalabō l-ōxa nʕayyeḏ anaḥ w hū. (2) axlinnaḥ w aḳam infeḳ, aḳam infeḳ l-elbar. (3) ikmaš xēfa w miḥne ʕa šbabaynaḥ, willa iṭḥaš hanna ballōr w ḳaṭʕəl šrīṭəl kahraba, iḳḏaḥ nūra. (4) mō mxammnin hinn miskinō? inne ḓarblə rṣōṣa. (5) lorkaʕ karr yḳūmun m-ḏukkaṯinn, l-ḥetta arḳtaṯ ḥalōyṯa. (6) infeḳ ruzḳalla, iṯḳen mḳaṭṭar hū w šbōbe — aḥḥaḏ ármanay. (7) amelle: “bnōṯax ti čabrall ballōr!” (8) mamelle: “wrāx bnōṯ čūban hōxa, ayban b-naḥḥīṯəl maʕrba.” (9) amelle: “bnōṯax ti čabrall ballōr!” (10) infeḳ ti čabril ballōr, iṯḳen zōʕeḳ: “hanna sarkes daʕbūl ti čabril ballōr, hwōyṯa mn-ōxa maḥḥiyya, aw sarkes užiyya, hanna fankūsəl xalpa.” (11) w haṯinn aʕleḳ b-baʕḓinn w anaḥ hōxa nḓōḥkin. (12) mrōžaʕ mamellon: “sarkes daʕbūl, hanna čabərlēlxon ballōr, aw sarkes užiyya.” (13) ḥetta iṣmeč w anaḥ maḓḓlaḥəl šahərṯa lə-ʕṣofra ʕa ḓeḥka, ʕa čbōrəl ballōr w ḳḏōḥən nūra.