(1) wōb žalīl išher p-payṯa, hū w ḥōne w emme. (2) baʕdēn aḳa žalīl, infeḳ l-elbar. (3) wōb ʕamnōḥeč ṯelka w rayya. (4) bōṯar čiḳrīban felkiš šaʕṯa aḳa ḥōne sčafəḳte. (5) ʕayn‿aʕle, lā ščiḥne, liɁanno žalīl iʕber iḏmex bə-wḓōyṯa w lā ḥakannun. (6) hinnun lā ḥmunne w hū lā ḥakann, bōṯar... (7) ē, infeḳ baʕdēn ḥōne, iṯḳen mtawwar aʕle, ōmar: “lakōn žalīl xīlle ḓabʕa.” (8) aḳa infeḳ l-elbar w iṯḳen zōʕeḳ bə-blōta, aḳa marōylə blōta ṣawwaṭ w infeḳ ʕ ʕarḳubō. (9) hanna ti ʕemme buntḳōyṯa w hanna ti ʕemme farta iṯḳen mtawwrin aʕle — lā ščḥunne. (10) rōžaʕ ʕa blōta, rōžaʕ ʕa payṯa, tawwar aʕle willa ščḥunne iḏmex əb-čaxča. (11) w ṯiḳnaṯ... ē ṯiḳnaṯ bə-blōta maṯla: ḓabʕil žalīl.
