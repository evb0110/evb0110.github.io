(1) [ōṯ šunīṯa] w hōḏ šunīṯa, īla xallṯa, hōx xallṯa ṭʕīna. (2) ṭʕīna, mn-ōxa l-ōxa mīṯaṯ, aspunna ḳabrunna. (3) ōṯ ġabrōna, wōb b-ġayrib blōta w ōṯ. (4) infaḏ b-lēlya, willa iščaḥ ḥessa ġammeḳ. (5) hū w allex iṯḳen... hū mallex w hanna ḥessa ʕammaḳreb aʕle, hū mallex w hanna ḥessa ʕammaḳreb aʕle, xann ḥetta infaḏ l-ḳabrō. (6) ḏukkil infaḏ l-ḳabrō, ifčham hanna ḥessa m-ḳabrō. (7) hanna ġabrōna ču yaḏḏeʕ, ṯēle mšaʕʕel. (8) amrulle: “flanōyṯa”, — maḳərbōle xett hī —, “flanōyṯa mīṯaṯ ḓaḥwṯa w zallun ḳabrunna tuġray.” (9) zelle hū w arpʕa ḥamša ḥḥōḏ ḥōfrin ʕal-ōm mʕarrṯa, willa hōš šunīṯa ḳayyō ṭōba. (10) išw mrōyṯa ʕa ṯemma, ščḥunna uppa rūḥa. (11) ṭaʕnunna w ayṯunna. (12) ayṯunna, ayṯulla ḥkīma, appēla mḥaṭṭō appēla kiz-- twayōṯa – aṣḥaṯ. (13) ḏikkil aṣḥaṯ hōš šunīṯa, lā amrulla inno: hašš xann xann čmīṯa w affəḳlaḥliš m-ḳabrō. (14) ayṭbaṯ... ayṭbaṯ, bōṯar ṯlōṯa arpʕa yarəḥ xallfaṯ. (15) ayṯaṯ čawmil bisinō. (16) amrulla baʕdēn <ar> bit-tadārož </ar> ex iṯḳen ʕemma. (17) ḳōymin mšammyilla — l-ōš šunīṯa — mšammyilla <ar> bēt il-miyyet </ar>. (18) w čxallfaṯ bōṯar menna, ayṯaṯ arpʕa ibər, činya ḥamša w ḳayyō kenwṯun l-imōḏ w l-emḥar <ar> bēt il-miyyet </ar>.