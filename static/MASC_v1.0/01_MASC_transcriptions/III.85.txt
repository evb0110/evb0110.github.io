(1) xaṭərṯa minnayhun, b-ʕēḏ mar sarkes, nōfḳa šaʕṯa eṭšaʕ ʕrōba, nḳaʕyin xann, willa ṯōle iṯrə ḥḥōḏ sakrōnin. (2) bess ḥmiččun ana — sakrōnin — ḳōmiṯ sakkriṯ w šamṭiṯ minnayy. (3) imreḳ l-ġappil sallum, wōb mišw falāfel ḳummaynaḥ. (4) iʕber l-elġol willa iščaḥ ṣaḥna uppe biʕō šlīḳan. (5) aḥḥaḏ, činya mō ṭaxx b-arʕa ʕammišw, ḳōyem ṯēle ḥrēna, kōmeš beʕṯa w safeḳla ʕ rayše. (6) mawḳef ḥrēna maḥēl əḥrēna beʕṯa ḥrīṯa ʕ rayše. (7) ibəčlaš hanna maḥēl lanna w hanna maḥēl lanna ḥetta ḥassel biʕō w ʕappull tikkōna xulla biʕō. (8) b-axerča iṯḳen lammill lann biʕō w farxillun, w hanna msalləčlēl lanna ʕ rayše w hanna b-waʕyōṯe w xann. (9) waḳčil ḥassel, ʕayn willa iščaḥ ṣaḥna uppe biʕō nayya, ḳayyōman billa šlōḳa. (10) xett aḳimull lann biʕō w ibəčlaš ṣlōxa ʕ baʕḓinn. (11) atar aḥḥaḏ wōb xass kuzlok, ṯalla beʕṯa ʕ ṣallūʕe, inḥeč xann, erraʕ m-kuzlok w p-ḥaṣṣil kuzlok, w arheṭ roḥəl lōṯe yimḥenne. (12) bōṯar ḳalles ṯōle yaḳimell kuzlok, lorkaʕ inḳam ʕemme, lazzaḳ ex ġire, lorkaʕ inḳam. (13) ḥetta ḥassel biʕō. waḳčil ḥassel biʕō atar laḥḳull baʕḓinn p-xifō w baʕdēn zallun uxxul mōn ʕ payṯe.

