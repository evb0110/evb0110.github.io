(1) ana... ana ḥabīb fransīs m-maʕlūla, bann naḥək ex mišwill pšōṯa w ex mišwill tepsa. (2) anaḥ hōxa bə-blōta nmiʕčabrill ʕinbō maṣtra raɁisō lə-blōta. (3) <ar> fa </ar> bess yiṯḳan aylul yiščawyan ʕinbō ʕa maẓbuṭ, tōr batte yizlullun ʕa šṭōḥa. (4) <ar> fa </ar> b-waḳčlə šṭōḥa iḳḏum b-yōma atar mžahhzill xōla w mžahhzill zwōḏa w mžahhziṣṣ ṣafwṯa w əl-ḳaṭma w aspillun ʕa xarmō. (5) ṯēn yōma zlillun mnə-ʕṣofra ḳaṭfill ʕinbō w mžammʕillun xašīṯa. (6) bōṯar ma mžammʕillun msahəslin ḏokkṯa b-arʕa, yīb šwull mešḥa w əl-ḳaṭma p-šimša, l-mōyəl ḳaṭma p-šimša. (7) mġaṭṭsill lann ʕinbō b-ann mōya w fartillun ʕal-ōɁ Ɂarʕa xann šobʕa ṯmōnya yūm ḥetta ynukbun. (8) bōṯar šobʕa ṯmōnya yūm ma nōkbin aspillun ʕa payṯa. (9) bōṯar ma aspillun ʕa payṯa batte yispunn ʕa maʕṣarča ḥetta yišwun minnayy tepsa. (10) mišwillun ʕa matōra. (11) xēfəl matōra w ḳōtrin ʕ baġla w mafčel ḥetta yṯuḳnun ex əḥmīra. (12) bōṯar ma ṯōḳnin ex əḥmīra mžammʕillun w aspillun ʕa wḓōyṯa ẓʕōr, wḓōyṯa ḥrīṯa, w mžammʕillun xašīṯa p-ḥaṣṣil baʕḓinn. (13) uxxl‿aḥḥaḏ mḳayyeḏlə‿ešme ʕlayy. (14) bōṯar ḥamša šečča yūm mayṯyin ḳattūma w nōḥčin fčōča bōn, mnažžrillun šaḳfōṯa ẓʕōran ẓʕōran. (15) baʕdēn ṭaʕnillun p-ḳuffō w mišwillun p-tuġarō. (16) w mayṯyin mōya, mʕappyillun p-ḥaṣṣayy. (17) hanna tuġōra mišwin b-yarke sīḥa w yarke ipxeš. (18) mṣaffyin hann mōya ʕa wʕō ḥrēna noḳəṯṯa noḳəṯṯa xann ḥetta la yičbaḳḳ mett. (19) ṯēn yōma mžammʕill lann mōya w ḳalbillun ʕa ṯēn tuġōra w ṯēleṯ yōma xett xann. (20) baʕdēn maspill lann mōya ti mṣaffyin ōxer mett, awwal yōma, mbaššlillun. (21) nōfeḳ tepsa, hanna mšammyille ḥaliṯa, ti ṯēn yōma ṯanwṯa, ti ṯēleṯ yōma čaməzṯa. (22) bōṯar ma nōfeḳ atar tepsa mnə-žʕīlča maspille ʕa payṯa p-tankōṯa maffille... (23) mayṯyin ḳīsəṯ ṯinō w nōḥčin ṭrōfa bē xfōḳa xfōḳa xfōḳa xann ḥetta yažmet. (24) bess yažmet ṯōḳen žōhez l-xōla. (25) mišwin menne exma aklan. (26) mišwin ḥlōṯa w mišwin menne bišōla w mišwin menne swīḳa, w swīḳa mišwille w mō xett...? (27) mišwin swīḳa w bišōla m-tepsa. (28) amma maʕṣarča mičkawwna... hī maʕṣarča čūṯ ġayra čbīʕa l-ḏayra, ʕibāra ʕmīrča rappa, uppa ḏokkṯa atar ḥetta yžammʕull ḏlūḳa bā w yaḏərxun bā. (29) wḓōyṯa ḥrīṯa mžammʕill trisō w wḓōyṯa ti ṣfifill tuġarō bōn [sic] (=bā) ḥetta yṣaffun w wḓōyṯa ti arxibill žʕīlča w mšaʕʕlin nūra erraʕ menna ḥetta ybaššlull tepsa. (30) hanna xull ḥkōyṯa maʕ tepsa. ḥasslaṯ ḥkōyṯa.


