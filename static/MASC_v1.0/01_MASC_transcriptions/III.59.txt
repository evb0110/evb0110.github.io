(1) b- <ar> ʕīd əl-Ɂaḍḥa </ar> ti izel ḥažžež ʕ ḥažža w ču ḓaḥḥ əb-ḥažža, bess yṯēle <ar> ʕīd əl-Ɂaḍḥa </ar>, ṯēle ʕa blōte másalan, mayṯ ḏbīḥča, bess batta čīb hōḏ ḏbīḥča lā eḏna zīla wala ġrīḥa wala xtīša wala uppe mett ti aḷō xalḳe, liɁanno ḓḥīṯa ġēr maʕ ġērlə ḏbiḥōṯa yaʕni. (2) ḓḥīṯa batta čīb sōlma msallma, lā másalan uppe mett ábatan ábatan, batta čīb xulla ext ḥḏučča, <ar> ṣāġ salīm </ar> (3) mayṯyilla másalan, w ṯēle naxesla, manwēla hōḏ másalan ʕa nīṯəl marōya yaʕni, ʕa nīṯəl ti batte yḓaḥḥenna, mayṯēl lōḏ ḓḥīṯa. (4) hū čū ōxel menna, mōrəḓ ḓḥīṯa ču maḥeḳḳle yīxu-- yḏuḳenna bnawb bnawb, yīxul menna. (5) baʕdēn mfarrḳilla másalan, ukkl‿aḥḥaḏ mfarreḳəl... yaʕni t-ti baʕēle. (6) xutt ti žōyez aʕle ḥasənṯa lə-fḳīra mfarəḳlēle, fareḳəl lōḏ ḏbīḥča w mḳassemla w mfarəḳlēle hōḏ ḓḥīṯa b-ʕēḏəḓ ḓaḥḥiyye. (7) w ṯyillun másalan, ti īle mīṯa batte yzelle yẓurenne. (8) šōḳlin ʕulpōṯəl iḥəl, šōḳlin másalan m-payṯa xette. (9) zamanōyəl awwalča waybin mišwin xōla p-payṯa, imōḏ lorkaʕ barš išw xōla p-payṯa. (10) imōḏ ʕamšōḳlin ʕa ḳabrō šōḳlin ʕolpṯil iḥəl, šōḳlin mette, mḓayīfin, w mḓayīfin p-payṯa iḥəl yaʕni másalan. (11) ē, hanna ti mišwille <ar> b-ʕīd əl-Ɂaḍḥa </ar> yaʕni, laɁenno ḥalal, ḓḥīṯa ḥalal. (12) ti mḓaḥḥ-- ōṯ ommṯa <ar> min dūn </ar> ḥažža yizlillun yaḥižžun, w bə-ḳotərṯun yḓaḥḥun, lōzem yḓaḥḥun. (13) yaʕni ḥalal ḓḥīṯa, laɁenno <ar> brahīm əl-xalīl </ar> ṯōle yḓaḥḥell‿ebre yaʕni. (14) ē, w lāzem aḥḥaḏ xull‿aḥḥaḏ... yaʕni hanna ʕēḏa čūb bess ṣ-ṣarḳōy. (15) hanna ʕēḏa ṣ-ṣarḳōy w l-ḳuryōy, yaʕni <ar> ʕīd əl-Ɂaḍḥa </ar> hanna <ar> ʕīd la-brahīm əl-xalīl, faqaṭ bass </ar>. (16) yaʕni ē lōzem ṣarḳōy w ḳuryōy yaʕni miḥčaflin bē. (17) čūb bess hanna ʕēḏa ṣ- ṣarḳōy mḓaḥḥyin bē – laɁ! (18) ḳuryōy mḓaḥḥyin ḳurpōna, nōxsin ḳurpōna, w ṣarḳōy mḓaḥḥyin ḏbiḥōṯa. (19) ē, hanna masīrəl <ar> ʕīd əl-Ɂaḍḥa </ar> yaʕni. 