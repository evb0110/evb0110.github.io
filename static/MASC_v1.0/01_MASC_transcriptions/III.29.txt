(1) niḥčiṯ ʕa maṣlaḥṯa ʕumər arpaʕʕasər išən, mʕallmōn ušme alṭun ḳašīša. (2) šaġīll ġappe ṯlōṯa yarəḥ, ḥetta ilfiṯ nḥupkell xawkapṯa. (3) nḥupkenna ḥbōka w hōḏ nnašrilla m-manšarča. (4) īla ḳalbō, uxxul ḳōlba... ḳōlba lə- <ar> muʕayyan </ar> w ḳōlba l- <ar> muṯallaṯ </ar> w ḳōlba l- <ar> musaddas </ar>. iḏʕič aʕəl exət? (5) ē, atar nnašrillen w nḥapkilla ḥbōka. (6) baʕdēn nḳatrilla m-ṭarfa p-ḥūṭa. (7) ōṯ saṭlil ġəre, nmaḥḥčilla b-leppis saṭla felka w nfaṯḥilla, mičšarrba xulla ġəre. (8) baʕdēn nḳalbilla ʕa ġappōna ḥrēna, xett nimšarrbilla ġəre w nʕaṣrilla. (9) ōṯ šeṯṯə xšuriyyan, hī ušma msaddasča. (10) šeṯṯə xšuriyyan nimlazzḳilla mett čiffuḳ ʕa ḳōlba, w baʕdēn másalan tar-- ex bann nmallax? - immōyṯa rappa. (11) nžammʕilla xulla žmōʕa, nimlazzḳilla w m-maləzmōṯa nḥapṭi-- nḳatrilla, nḥazḳilla b-maləzmōṯa. (12) w baʕdēn nimḳaṭṭʕilla, nimfaṣṣlill xšūra másalan ṭawəlṯiz zahər. (13) nimfaṣṣlill xšūra w ənmabətyin nnašrilla milli milli, smōkčil ḳešərṯa milli. (14) baʕdēn nimṣaffṭilla ʕa baʕḓa, batta ṯṯēla xulla ffart mett. (15) ču batta činzḥaḥ, lā xann w lā xann, ḥetta čaẓbeṭ ṭawəlṯa, w nḥassilla p-ḥassōsča. (16) baʕdēn nḳašṭilla p-ḳaššōṭča w nimmaʕəžnilla bə-nšōrča w ġəre. (17) nimxallṭin nšōrča w ġəre w nimmaʕəžnilla mett ysakkrun hann buxšō ti ḳayyōmin fṯīḥin. (18) mičsakkrin w nōfḳa xulla ex rxōmča exmil mōmrin. (19) baʕdēn nšaḳlilla laʕ mbartxōna nimbartxilla, w nimžahhzilla, w ṯōḳna žōhza z-zuppōna. (20) mažmuʕyōṯa anaḥ nmiščaġlin b-rīšča w b-Ɂizmīla w p-šakōša w bə-mfakka w b-maṣəmrō. (21) hann xullun nmiščaġlin bōn, w ġappaynaḥ rabūb w manḳarča, w mō xett? (22) šmāʕ nmallax mō xett! w fōrča ti xšūra l-ġarmašča w ma ġarmašča, xull lann šaġlōṯa. (23) ē, w baʕdēn žōhzan z-zuppōna. mō bann naḥkēx? (24) bōṯar ma nimġarryilla w nimžahhzilla battaḥ naffenna iṯər yūm ḥetta yanšef ġəre, la čifraṭ črōžaʕ. (25) w bess čanšef ṯōḳna žōhza lə-nšōra, w nimlazzḳilla w nimzappnilla č-čōžra. (26) čōžra šaḳella minnaynaḥ.
