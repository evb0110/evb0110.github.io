(1) b-zamōn nmiščġel p-xoḓərṯa, nzill ʕa yabruḓ, nzōben xoḓərṯa w nimḥammel ʕa baġla w ənṯīl. (2) ayṯiččin naḳəlṯa w ṯill l-ōxa, zappničča. (3) ḥašpiččil ḥišpōn, arpḥiṯ ḥammeš warḳan. (4) ʕirpaṯ šimša, rixpiččil baġla w yāḷḷa b-anna ʕrōba. (5) nafḏiṯ l-ellel, axal tarba ʕimm ṯarč šōʕ w felke. (6) zabniṯ xoḓərṯa w affičča, ḳʕinnaḥ nišhīrin š-šaʕṯa ṯarč w felke. (7) ṯarč w felke b-lēlya ḥammliṯ w ṯill. (8) w ana nōṯ ʕl-anna tarba, infeḳ aʕəl ḓabʕa, ižfal baġla. (9) baġla marheṭ w ana nmarheṭ, aṭar hanna [sic] (=hann) saḥḥaryōṯəl banadōra l-ḥetta laḥḳičče, laḳṭičče. (10) čū bann naff mett yzelle aʕəl, ražīʕiṯ (11) ḳʕin nimḥawwešl‿ōs saḥḥōrča mn-ōxa, w saḥḥōrča ḥrīṯa mn-ellel, la-ḥetta laməlmiččun eḥḏa eḥḏa, w ṯill l-ōxa b-anna lēlya. (12) nafḏiṯ r-rayšiḏ ḏaḥaḳōna, nčḳīl yaws žabalō: “rax mō čayyeṯ?” (13) amrille: “xann xann ḳaḓīṯa. ṯāx saʕīt ḳalles!” (14) saʕīt ḳalles b-anna ḏaḥaḳōna w aḥəčlaḥəl lanna baġ-- lanna baġla w ṯinnaḥ ʕa tikkōna. (15) xurr rezḳa inzeʕ. (16) pčalšiṯ nimzappen ḥetta naffḳiṯ. (17) ṯōle ōmar: “wrāx la čzellax la yṯēle yrōžaʕlax [sic]... leʕlax ḓabʕa ḥrēna!” (18) amrille: “lā, bann nzill.” (19) ražīʕiṯ rixpiṯ ʕrēbəš šimša mn-ōxa w zlill ʕa yabruḓ. (20) ukkil yōma ʕal-anna titōna ačimmiṯ yarḥa nmiščġell lōš šaġəlṯa. (21) baʕdēn lorkaʕ affunn ahlōyṯ nzill, baṭṭliṯ mn-ōm maṣlaḥṯa.
