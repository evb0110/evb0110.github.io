(1) ōṯ aḥḥaḏ ipxel, amell əbnōye: “ayṯullī besra!” (2) zallun bnōye ayṯulle besra, amellon: “baššlunnē!” (3) aspull besra, baššlunne w ayṯillull‿abūhun. (4) axle xulle, lā čbaḳḳ b-īḏe ġēr ġerma. (5) amellon: “ču nmapp l-barnaš minnayxun... hanna ġerma ču nmappēle l-barnaš minnayxun, ġēr ymall aḥsan ṭrīḳča l-xōle.” (6) aḥref ebre rappa, amelle: “ana nhamešle w nmaṣeṣle, ču nmaff bē mett.” (7) amelle: “čūb hačč mōrəl ġerma!” (8) ṯōle ebre ti ṯēn, amelle: “ana nṭōmar w nmaṣeṣl‿anna ġerma w nlaḥesle mett lā yiḥminn barnaš.” (9) amelle ōbu: “xett‿ačč ḥrēna čū čōb mōrəl lanna ġerma!” (10) aḥref ebre ẓʕōra, amelle: “ana nhamešle w nmaṣeṣle w ntaḳeḳle w nsafefle.” (11) amelle: “hačč mōrəl ġerma, w ġerma lēx, aḷō yazitennax m-maʕrefṯa!” 
