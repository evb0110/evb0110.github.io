(1) hanna brōm wakīn wōb ṭefla, ḳaʕēle maxteməl mar čōma. (2) xōneš w əmnaḓḓef w manharle, w ōṯ urḥō ḏōmex b-maḳōma ti mar čōma. (3) orḥa m-Ɂurḥō ifṯaḥ aʕle mʕarrṯa, b-misti hanna maḳōma ifṯaḥ mʕarrṯa, w hō mʕarrṯa ippa ḳazḳuzō xullun ḏahba w... w <ar> mužawharāt </ar> w mn-ann nawʕō ti ṯaminōyin baḥar baḥar baḥar. (4) w hanna wliyya ti mawžut amelle: “ʕappā ḥannax yā brōm w išḳol ḳall mič bōʕ!” (5) aḳam amelle brōm, brōm wakīn amelle: “ana ču nōxel m-mōrəl... m-mōləl waḳfa.” (6) amelle: “ana ʕannamellax šḳōl! ḳall mil battax išḳol!” (7) amelle: “laɁ, ana ču nōxel m-mōləl waḳfa.” (8) w ṭaʕnil ḥōle brōm wakīn w infeḳ. (9) aḳam amelle wliyya, mar čōma, tastūra m-xōṭre, amelle: “appillax mett aḥsan mn-anna mōla ti čōb bax ššuḳlenne!” (10) aḳam brōm wakīn ḏikkil mar čōma awəhbe w appēle, aḳam applēle ḥekəmṯa. (11) iṯḳen aḷō malhemle w mḥakkem ḥekəmṯa ʕarabōy bə-blōtaḥ w ġayərlə blōtaḥ. (12) <ar> ila ann </ar> orḥa mn-ann urḥō ōṯ psōna b-ḏemseḳ, waḥtōnay w tiḏōle-- w tiḏōye čūlun ġayre. (13) iččžaʕ čžōʕča rappa baḥar, šwulle žamʕōyṯlə ḥkimō ḥitta yḥakkmunne w yayṭbunne — lā aḳtar. (14) aḳam amrullun: “ōṯ ġabrōna, fallōḥa b-maʕlūla, ušme brōm wakīn, mḥakkem ḥekəmṯa ʕarabōy. sulḳōn w ayṯunne l-anna psōna, balk mayṭeble!” (15) aḳam ōṯ ommṯa amrullun: “ē ḥkimō ti trīsin w mafəhmin w... w ʕimmayn šhatyōṯa lā aḳtar yayṭbunne. hanna ġabrōna ex batte yayṭbenne?” (16) amrullun: “hačxun sulḳōn ayṯunne!” (17) aḳam isleḳ ʕa maʕlūla w kallfull brōm wakīn yinḥuč yḥakkmell lanna psōna. (18) aḳam hanna ġabrōna, lapplēlon ṭalpun w inḥeč ʕimmayn. (19) atar ḥkimō ti mawžūtin ḥmunne fallōḥa w xass ẓunnarōyṯa w širwōla buṭər rabbi. (20) ōmar batte yimčaḥnunne yiḥmunne m-minžat mbaḳḳar p-ḥekəmṯa aw ču mbaḳḳar. (21) aḳam amrulle: “čḳaʕēx hačč bə-wḓōyṯa w ti ču ḥayle bə-wḓōyṯa, w nḳatrillax ḥūṭa b-nepṭil psōna ti ču ḥayle, w čḥamēle čžasesən nepṭe hačč w čmappēle twō m-ṯēn wḓōyṯa.” (22) amellon: “mō-aʕle, ččaxliṯ ʕal‿aḷō w ʕ mar čōma.” (23) aḳam... aḳam ḳʕōle brōm wakīn bə-wḓōyṯa balḥōḏe, w zallun haṯinnun ḳatrull ḥūṭa b-reġrič čaxča. (24) aḳam laḳṭil ḥūṭa w žassin napṭa, amellon: “hanna napṭa napṭiž <ar> žamād </ar>, mett žammet, ḥatīta. ḳimōn ḥūṭa m-ḥatīta w ḳutrunnē b-īḏlə psōna!” (25) aḳam zallun, fakkull lanna ḥūṭa, w ōṯ ḳeṭṭa ġappayn, mrapp əp-payṯa, harūn yaʕni, ḳatrunne b-Ɂīḏəl ḳeṭṭa w applulle ḥūṭa. (26) ḏikkiž žassil ḥūṭa, amellon: “hanna nepṭa nepṭil ḥaywōna, čūb nepṭil barnōša. hanna nepṭa nepṭil ḥaywōna, čūb nepṭil barnōša.” (27) aḳam čʕažžab haṯinnun, ōmar: “fiʕlan inno hōz zaləmṯa mbaḳḳar.” (28) aḳa fakkull ḥūṭa mn-īḏəl l ḳeṭṭa w ḳatrunne b-īḏlə psōna ti ču ḥayle. (29) aḳam iḓḥek w čbassam, amellon: “ē, šaġəlṯe basiṭōy, b-robʕil warḳṯa twō mayṭeb hanna psōna, ḳōyem mallex w mayṭeb.” (30) ayṯunne l-ġappayn, appulle robʕil warḳṯa, zalle ʕa bzurōyṯa. (31) ayṯ twō m-ti aḷō aləhme aʕle, w aġəlne w ašəḳl‿anna psōna. (32) bōṯar mil ašḳne p-fačərṯa ẓʕōr, aḳa inhaḓ m-čaxče, mnə-srīre, w ṭaʕnil ḥōle w allex w iṭlab xōla. (33) ḏikkil iṭlab xōla, aḳam hann ḥkimō čʕažžab lə-brōm wakīn. (34) amellon: “ana aḷō appīl w mar čōma appīl.” (35) aḳam ōbəl... ōbl‿anna psōna, ayṯēle batəlṯa w ayṯēle šhōtča mn-ann ḥkimō ti mawžūtin w applulle. (36) ṯōlun yappulle ḳiršō - lā irəṣ. (37) lā išḳal ġēr mett zahītay lēle w l-mar čōma. (38) w ḥkimō ti mawžūtin ʕemme ṭalpunne yḥakkem ʕimmayn b-mustašfa, w yisḳel iḳəʕ b-mustašfa - lā irəṣ. (39) amellon: “ana nimḥakkem p-ḳura, mnə-blōta lə-blōta.” (40) w xann la-ḥitta maḓnil ḥayōṯe b-maʕlūla xulla ssawa, w hū mḥakkemət ti ču ḥaylayn, w yōḏaʕ p-ti ġayyībin, w p-xull amra ti mažər bə-blōtaḥ wōb hū ḳōyem bē w mašfēl ti ču ḥaylayn w mayṭeblon. (41) hōḏ ḳeṣṣṯa maʕ marḥūma brōm wakīn.

