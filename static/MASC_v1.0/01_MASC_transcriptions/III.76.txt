(1) nḳaʕyin b-bisčanō, ṯōle aḥḥaḏ m-ġoppa, ōmar: “mōn minnayxun yā šappō massiḳəl, sōleḳ ʕimm ʕ ġoppa?” (2) amrille: “ana!” ṯōle aḥḥaḏ ḥrēna, ōmar: “xett ana!” (3) silḳinnaḥ ʕemme, awpillaḥle ʕ ġoppa. (4) amərlaḥle: “mō bax čišwēḥ aḥəšmūṯa?” (5) aḳa zalle ḳallēḥ biʕō b-mešḥa. (6) lōmar naḳtar nīxul, baʕdēn zalle. (7) ʕillinnaḥ ʕa ḏokkṯa, ṭūl ḏokkṯa šečča mičər. (8) ḳominnaḥ anaḥ ḥašpinnaḥ ḥišpōna la yiṯyillun yḳuṭlunnaḥ. (9) ōṯ ġešra, ayṯillaḥle w šulaḥle roḥəl lanna ṯarʕa w ḳʕinnaḥ nimnakkšin b-anna lēlya b-anna payṯa, erraʕ m-saḳfa xann xann, lā ščaḥyinnaḥ mett. (10) ʕṣofra ḳaminnaḥ bakkar w nifḳinnaḥ, rixəplaḥəl baġla w niḥčinnaḥ ʕa baxʕa. (11) b-baxʕa aḓifinnaḥ ġappl‿aḥḥaḏ ušme masʕūd. (12) wažžbannaḥ w šwēḥ əfṭūra mett mraččab. (13) afflaḥle ču tayyīrəl bōle, ḳaminnaḥ — ōṯ xarōfa — naxəslaḥle. (14) bōṯar mil axəllaḥəl xōla xulle naxəslaḥəl xarōfa w ḥaməllaḥle p-xorža w ayṯillaḥle w ṯinnaḥ l-ōxa. (15) ṯill ana sčaʕṣiṯ p-xarōfa, ḳallʕiččil... lə-rfīḳ. ṯēle — msakkar ṯarʕa. (16) axliččil xarōfa balḥūḏ. hōḏ hī.