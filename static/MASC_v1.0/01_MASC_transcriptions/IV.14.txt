(1) ōṯ šappa w emme. (2) yōma m-yumō amrōle emme lanna šappa: “bann nxaṭṭiblēx berčəllə šbabō.” (3) amella: “laɁ yā emmay mʕaḏḏbōš.” (4) amrōle: “laɁ, čaʕnēx, ču mʕaḏḏbōl.” (5) ḳōmaṯ emme w ayṯillalle berčlə šbabō. (6) bōṯar mā ayṯillalle ḳʕalla ber-- xallṯa mlaṭṭšōl əḥmōṯa: “mō hōt tanəkṯillə zbōlča ti ḥayy-- ḳaʕya ʕimmaynaḥ? ču batt hī.” (7) ḏukkiṯ ṯōle ebra m-šoġla amrōle eččṯe: “hōš časebl‿emmax ʕa barriyya, čšalefla ellel w ṯṯēx!” (8) amella: “ē, yalla šwilā zwōḏa!” (9) ḳōmaṯ xallṯa šwalla fuḏrō w buʕrō. (10) bōṯar mā šulalla hanna zwōḏa, ḥmōṯa nifḳaṯ nīṯa ṭōba. (11) aḳam aḷō tastūra mn-ešme, ḳaliblēla fuḏrō w buʕrō l-leḥma ti ḥiṭṭō w pšōṯa w ṯinō w ġawzō w kuppō. (12) zlalla l-ellel hī w ebra, aḏəmxa ebra ʕa reġre. (13) bōṯar mā aġərḳaṯ, šulēla rayše [sic] (=rayša) ʕ arʕa w ṭaʕnil baʕḓe w za-- w ṯōle ʕ payṯa. (14) bōṯar mā ṯōle ebra ʕ payṯa, arkšaṯ hī ta čīxul. (15) ḳōmaṯ faṯḥaččl‿anna zwōḏa willa ščaḥyaččil leḥmil ḥiṭṭō w əl-kuppō w əl-ġawzō w əṯ-ṯinō w lə-pšōṯa. (16) axlaṯ w sibʕaṯ, willa ṯōle leʕla... ṯalla leʕla ṣayfōyṯa w šičwōyṯa, amella [sic] (=amrōla): “ayya čimfaḓḓla aḥsan, ṣayfōyṯa willa šičwōyṯa?” (17) amrōle [sic] (=amrōla): “<ar> w ən-neʕəm </ar> m-ṣayfōyṯa w m-šičwōyṯa.” (18) amrōle [sic] (=amrōla) hī: “laɁinno ṣayfōyṯa nmaḳətrin niḳʕēḥ w b-šičwōyṯa manəʕ-- yaʕni šičwōyṯa manəʕma ʕlaynaḥ p-xaḓīr w b-ḥa-- yaʕni b-mōya w xann šaġlōṯa.” (19) amelle [sic] (=amrōla): “anʕēm [sic] (=anʕīm) aʕla yā ṣayfōyṯa!” (20) amella [sic] (=amrōla): “anʕēm... anʕīm aʕla yā šičwōyṯa!” (21) amella [sic] (=amrōla): “uxxul mā čmaḥəkya čaffiḳ m-ṯimmiš žawəhrōṯa!” (22) ḳʕalla uxxul mā maḥəkya hōš šunīṯa nōfeḳ m-ṯemma žawəhrōṯa. (23) w aḷō appēla baḥərṯil mōya čišəč menna w aplē-- affeḳla kuḥkull mʕarrṯa warta w ʕošba, w yaʕni ex <ar> žnēne </ar> iṯḳen payṯa, w iməl payṯa xulle žawəhrōṯa w xulle mett. (24) yōma m-yumō zalle tnakkar [sic] (=čnakkar) ebra w zalle leʕla amella: “mō ʕačmišwa hōxa yā ḥōləč?” (25) amrōle: “xann xann ḳiṣəṯ, ana w xaləṯ w lā irṣaṯ niḥḥ ʕemma.” (26) ḏukkil ḥimnil ḏahbō w hanna inəpṣaṭ, amella: “ana ibriš, ḳūm ʕimm, yalla ʕ payṯa!” (27) lammull lanna [sic] (=lann) ḏahbō p-xorža w aspuḏḏ ḏahba w ṭaʕnil emme ḥ-ḥaṣṣe w zallun ʕa payṯa. (28) hī ḥmačča xallṯa w ẓẓanəṭraṯ. (29) amrōl l-beʕla: “yalla hōš časibəl ʕa mʕarrṯa ti wayba ḳaʕya bā emmax.” (30) amella: “ē, yalla ḳūm!” (31) amell‿emme: “šwilā zwōḏa ex mā šawwiyōš!” (32) ḳōmaṯ hōḥ ḥmōṯa, šwalla exma wayba šawwiyōla. (33) nifḳaṯ xallṯa nīṯa ʕaṭṭīla, aḷō ḳaliblēla hanna xōla ti šawwilōla ʕ fiḏrō w buʕrō. (34) zlalla čīxul... bōṯar mā awpla beʕla w aḏəmxa ex emme, arkšaṯ čīxul, willa ščaḥyaččillə zwōḏa fiḏrō w buʕrō. (35) azəʕlaṯ w nhazzaṯ ʕaya šawwilōla xann zwōḏa. (36) baʕdēn bōṯar mā wayba hzīza w xulle mett ṯōle... ṯalla leʕla šičwōyṯa w ṣayfōyṯa, amrōla... amrulla: “ayya čimfaḓḓla, ṣayfōyṯa willa šičwōyṯa?” (37) amrōlun: “činḥam ṣayfōyṯa w šičwōyṯa.” (38) amelle... amrōla: “anʕīm aʕla yā ṣayfōyṯa!” (39) amrōla: “anʕīm aʕla yā šičwōyṯa!” (40) ḳōmaṯ hōš šunīṯa, amella uxxul mā, amella... amrōla šičwōyṯa: “uxxul mā čmaḥəkya, yībaʕḷō yiffuḳ m-ṯimmiš ʕarruṭō!” (41) uxxul mā maḥəkya hōš šunīṯa, mʕarrṭa m-ṯemma. (42) ṯōle beʕla leʕla, amella: “mō ʕač-- mō ʕačmišwa? čḳayyōm čḳaʕya xann?” (43) ḳʕalla mʕarrṭōle. (44) amella: “yalla ḳūm atar, nzellaḥ ʕa payṯa.” (45) ṭaʕna w ayṯna ʕ payṯe w ṯōle.