(1) nḳaʕyin orḥa b-ʕayna, ana w sarkes šalhub w alṭun rayḥan. (2) ōmar: “baḥ nišw <ar> sērān </ar>.” (3) amrillun: “yalla!” (4) silḳinnaḥ laʕ sarkes maxxul, zabninnaḥ ġaḏya b-eṯlaṯ warḳan. (5) w inḥeč sarkes šalhub laʕl‿emme, išḳal irpiʕ ppōban w ḳulḳās išleḳ w biṣlō w melḥa w ṣixō. (6) silḳinnaḥ, naxəslaḥəl lanna ġaḏya b-ġanna w ḳʕinnaḥ nšōṯyin, assḳinnaḥ ʕimmaynaḥ ṯlōṯa ličər ʕaraḳ. (7) axəllaḥəl ġaḏya w šiṯlaḥəl ʕaraḳ, w baʕdēn amrillun: “ana nixfen. ḳumōn niḥəm mō battaḥ... mō battxun čayṯull nīxul.” (8) ibəčlaš ḓōḥkin. (9) ḳominnaḥ niḥčinnaḥ mn-ellel ʕa naḥḥīṯəl manḥa. (10) aḥḥaḏ ušme ayyub, amərlaḥle: “yalla ḳōm, niḥəm mō battax čišwēḥ aḥəšmūṯa!” (11) iḳḥaṣ hanna ġabrōna, išw <ar> min ḥawāḓr il-bēt </ar> aḥəšmūṯa. (12) aḳam alṭun rayḥan batte yṣōraʕ hū w ayyub. (13) affiččun ʕamṣarīʕin w afizziṯ ḳʕill p-šuppōka. (14) hinn rappin w ana nizʕut. (15) mḳarrbin liʕəl nrafeslon b-riġər, maġəšyin m-ḓeḥka. (16) lōmar hanna mlaḳḳaḥəl lanna w lā hanna mlaḳḳaḥəl lanna. (17) šihrinnaḥ ṯ-ṯarčʕasər, ṭaʕəllaḥəl ḥalaynaḥ w nifḳinnaḥ.


