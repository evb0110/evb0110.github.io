(1) īl ḥōla, wōb iḏmex, wōb iḏmex. (2) ayyiṯille ʕrōba ġallōyṯil ḳahwe, malya ḥalba iḥəl. (3) aḳam hanna axal... axlil ḥalba w affnil ġallōyṯa b-arʕa. (4) ṯalla ḳeṭṭa, batta člaḥwsell ġallōyṯa, l-ḥalba iḥəl, batta člaḥwsell lanna ḥalba, l-Ɂaṯril ġallōyṯa. (5) ḳōmaṯ aḥḥčaččir rayša b-ōġ ġallōyṯa, lorkaʕ rayša infeḳ ʕemma. (6) ṯiḳnaṯ mafizza b-anna mēseḳ, batta čxallṣell baʕḓa, ʕaṣṣ rayša b-ōġ ġallōyṯa. (7) atar ġallōyṯa ti ḳahwe ūla ḏenpa, w ḳeṭṭa ūla ḏenpa. (8) ṯiḳnaṯ mafizza, arkeš hū. (9) aptaṯ mafizza batta čxallṣell rayša, čaffḳerr rayša m-ġallōyṯa, lōmar yinfuḳ. (10) arkeš hū, xammen šiḏanō ʕammafizzin. (11) w mafizza mafizza mafizza batta čxallṣell baʕḓa ḳeṭṭa, mašippa w hōġ ġallōyṯa b-rayša, w ġallōyṯa ḏenpa xann w ḳeṭṭa ḏenpa xann. (12) “hanna šēḏa b-iṯər ḏinəp”, ōmar: “šēḏa b-iṯər ḏinəp.” (13) ḳʕalla mafizza, hū, žefča mʕallḳa p-xoṯla. (14) batte yayṯežž žefča yḳawwsenna, lorkaʕ karr yīḳum. (15) hōṯa ḏayyīḳa w ballōš yalla yalla yalla maniṭṭa b-anna mēseḳ w ḥōpṭa hōġ ġallōyṯa. (16) ē, lōmar, lā karr, aḳam ōčem ikbet b-ḏokkṯe w iḳəʕ, w hōṯa ʕammafizza. (17) xann ḥetta aḥkem tarba ʕ ṯarʕa w nifḳaṯ l-elbar. (18) nifḳaṯ l-elbar ʕa baranda, afizzaṯ ṯalla ʕ šūḳa, saḳṭaṯ hī w ġallōyṯa ʕ šūḳa. (19) baʕdēn hanna ḥetta aṣəḥ ōmar: “yīb ti ḳeṭṭa, ʕamlaḥwsōl ḥalba m-ġallōyṯa, w xann čūb šiḏanō hann.” (20) aḳam inḥeč l-erraʕ ʕa tarba, affḳlēl ḳeṭṭa rayša m-ġallōyṯa w ayṯnil ġallōyṯa w ṯōle. (21) mxammella šiḏanō. ḥasslaṯ.