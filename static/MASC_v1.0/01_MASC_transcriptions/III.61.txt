(1) wōṯ ḥormṯa ʕamṭōḥna b-riḥyiž žēmeʕ. (2) wōṯ riḥya, hann xullen zīlan riḥwyōṯa. (3) imōḏ čūṯ minnayy, xullen iṭfal yumōyəs saylō, iṭfal. (4) ḳaʕya willa lā iḥmaṯ illa iʕber aʕla, iʕber aʕla, iḏʕaṯ hī. (5) asab ḳamḥa amrōlu-- amrulla: “baḥ nišw ḥlōṯa.” (6) amrōlun hī: “ana nmappōlxun ḳamḥa. zlōn ayṯon lagan w ṯallxon!” (7) zallun ayṯ lagan w šomna w tepsa w ṯōlun. (8) lā irṣaṯ čappēlon ḳamḥa hī. (9) ḏukkiṯ ṯōlun atar, amrōlun: “baḥ nišw ḥlōṯa.” (10) appallun ḳamḥa w ʕarkunna w sawwunna, lōḥ ḥlōṯa, w ṯōlun battayy yšuḳlunna w yuspunna. (11) šammaṯ hī, ōmra [sic] (=amraṯ): <ar> “b-ism‿iṣ-ṣalīb” </ar> w ḳamṭaččil lagan. (12) ōḓel lagan l-činya emmat ōḓel, hann bē ʕažaž xōnum ōḓel lagan ġappayy ʕ zamanōyəž žittawōṯun lax emmay. (13) ḳamṭačče, mō amrulla hinn w naffīḳin? hōḏ maḳərfa hōk keləmṯa! (14) amrulla: “ṭuzz b-ḏiḳniš yā ḥišme!” (15) hī ušma ḥišme, amrōlun: “ṭuzz bə-ḏiḳət ti šūl ḥlōṯa w lā aḏaḳ menna mett!”

