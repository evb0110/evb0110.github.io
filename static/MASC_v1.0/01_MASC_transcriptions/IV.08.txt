(1) ōṯ eḥḏa īla ṯarč ṯinnaġlan [sic] (=ṯinaġlan) ʕamraʕyōlen b-awwalčlə blōta. (2) ḳaʕya ḳurayy - armalča xwōṯ - ḳaʕya ḳūrl‿ann ṯarč ṯinnaġlan [sic] (=ṯinaġlan) w ʕamraʕyōlen. (3) ṯōle aḥḥaḏ ṭamiʕačče nefše w nġabla ṯinaġelča. (4) šaḳəl lōṯ ṯinaġelča w zalle. (5) zalle, ḏukkṯiš šaḳəṯ ṯinaġelča lā atʕaṯ aʕle. (6) ōmar: “mō nišwēle, lōla ʕyīzla lā šaḳla. yuxlenna bə-hnō! yuxlenna b-ʕafīṯa! lōla ʕyīzla lā šaḳla.” (7) hanna ġabrōna, ḏukkṯil lā atʕaṯ aʕle, aḷō xalliṣlēla frīsča. (8) ḳōye nōfeḳ hanna rīša bə-ffōye w b-ʕaynōye w b-žesme, rīšəṯ ṯinaġlōṯa, xulle iṯḳen ex ṯinaġelča. (9) ḳōye hanna ġabrōna, fōresil [sic] (=faresəl) lōf farəšṯa w ḏōmex; lorkaʕ karr ywōžah barnaš. (10) w ṯyillun hann binišō mšaʕʕlin meʕle, mšaʕʕlin meʕle, mamrōlun eččṯe: “čūb hōxa, čūb hōxa. ču nyaḏḏīʕa bē. čūb hōxa.” (11) baʕdēn... aḳam ṯōle īle stīḳa mōʕez aʕle baḥar. (12) amrōle: “wax, yā ġabrōna, ṯōle flanō. nifṯoḥle?” (13) amella: “ē, fṯuḥlū!” (14) fṯaḥle [sic] (=faṯḥalle), ḳōyem ʕōbar leʕle miščaḥle b-anu ḥōl! (15) amelle: “wax, mō čšaww xann?” (16) amelle: “xann xann ḳiṣṣṯi ana.” (17) amelle: “ḏukkṯiš šaḳlīčəṯ ṯinaġelča mō amraṯ?” (18) amelle: “lā amraṯ mett, nuxlenna bə-hnō w nuxlenna b-ʕafīṯa.” (19) ōmar: “b-ani ḏukk? čimbaḳḳarəl payṯa?” (20) amelle: “ē, payṯa b-awwalčlə blōta, maʕrūf čūṯ barnaš ḳūra.” (21) ḳōye hanna ġabrōna, ṭaʕell ḥōle stīḳe w zelle leʕla. (22) zelle miščaḥla. īla ṯinaġelča w ḳaʕya ʕamraʕyōla. (23) amella: “yā žičči, ʕaža bess ṯinaġelča čḳaʕya ʕačraʕyōla?” (24) amrōle: “walax ibri, mō bann nišw? īl ṯarč ṯinnaġlan [sic] (=ṯinaġlan), ṯōle aḥḥaḏ šḳall ṯinaġelča w čbaḳḳaṯ eḥḏa.” (25) amella: “ḏukkṯiš šaḳəllīš hōṯ ṯinaġelča mō aḥkiš?” (26) amrōle: lā aḥkiṯ mett. mō mann nišwēle? yuxlenna bə-hnō w b-ʕafīṯa. lōla ʕyīzla lā šaḳla.” (27) amella: “lah, yā žičči, atʕāy aʕle! paʕḷō lā yṣarref paʕḷō yuxlenna ʕa ḳitər ḥaṣṣe.” (28) ṯiḳnaṯ hōš šunīṯa matəʕya aʕle. (29) hī matəʕya aʕle w hanna rīša sōḳeṭ, hī matəʕya aʕle w hanna rīša sōḳeṭ. (30) inḓef hanna ġabrōna, lā infaḏ leʕle stīḳe ġēr wōb naḓḓef ex ḏahba. aḳa čuppe blō. (31) ḏukkṯil infaḏ stīḳe leʕle amelle: “wax mō išwič?” (32) amelle: “b-awwalča šunīṯa lā atʕaṯ aʕlax, aḷō bayyillēla frīsča. (33) bess hōš ana amrilla: mō aḥkiš l-emmat šaḳəllīš ṯinaġelča? (34) amrōle [sic] (=amrōli): lā aḥkiṯ mett ábatan ábatan ġēr yuxlenna bə-hnō. (35) amrilla: laɁ, atʕāy aʕle! (36) ḏukkṯiṯ ṯiḳnaṯ matəʕya aʕlax isḳaṭ mennax rīša w ayṭbič čuppax blō w ḳōmič. (37) čūb aḥsan mil ṯḳellax iṯər yarəḥ čiḏmex b-farəšṯa?” (38) amelle: “wax ykaṯṯrell xayrax! yā rēt m-zibnō čōṯ liʕli, wōb lā axličl‿ōč čžōʕča xulla ssawa. ḥilwōl lōṯ ṯinaġelča.” (39) hōḏ hī.