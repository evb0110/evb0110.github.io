(1) orḥa bann ninṣub xarma, šaḳliččis sarkes ḥalabō ʕimm w l-iḥanne ṭabīb. (2) ana ʕanimbayyeš, ʕanmōḥ m-marra w sarkes ḥalabō p-ḳazəmṯa w iḥanne ṭabīb b-muġərfīṯa. (3) ḳōmiṯ ana amriss sarkes ḥalabō: “wrāx hanna ḥesse iḥəl.” (4) ōmar: “mō hanna ḥakya?” (5) amrille: “ḥesse iḥəl baḥar.” (6) ṯōle affne b-anna bīša w rafʕil lōḳ ḳazəmṯa, amelle: “yā čimʕann ʕ yā rabb il-ḳuwwāt, ya bann nimḥennax b-ōḳ ḳazəmṯa ʕa rayšax, namiṯennax.” (7) hōṯe m-zawʕe išhaḳ w [ōġer] ʕaynōye. (8) ana bann nmalle: “wrāx la čīzuʕ, la čīzuʕ! ču maḥēx.” m-keṯər mil ʕanḓōḥek lorkaʕ aḳətriṯ. (9) arəhṭiṯ w ṭappiṯ aʕle. aḳam, amrille: “wrāx ʕannelē!” (10) ōmar: “ē, nimʕann, nimʕann.” (11) aḳam iṯḳen mʕann ʕ yā rabb il-ḳuwwāt, iṯḳen mʕann ʕatāba. (12) ḳazəmṯa hōṯe rfīʕle [sic] (=rfīʕla) w baḥlīḳəl ʕaynōye. (13) xull lanna imōma iṯḳen mʕannēḥ m-zawʕe.