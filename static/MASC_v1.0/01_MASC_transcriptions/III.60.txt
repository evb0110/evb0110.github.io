(1) b-zamōne wōṯ sammōna, w hanna sammōna eččṯe tōyṯa, w mtōya, zlōla ʕa blatō ḳarrīban ex ṯēčča, ġuppaʕōḏ, maʕlūla, baxʕa. (2) ṯyillun ġmōʕča, ṭalpilla b-lēlya, nōfḳa ʕimmayyun. (3) lā wōṯ makinyōṯa, mayṯyin ḥmōra — baʕʕeḏ mi [sic] (=maʕ ti) -šammīʕin —, marəxpilla ʕl-anna ḥmōra w aspilla. (4) aspilla ʕ tarba <ar> ʕala </ar> asōsa ōza ʕa ṯēčča. (5) aspilla ʕ tarba ġayrit tarbiṯ ṯēčča. (6) amrōlun: “mn-ōxa tarbiṯ ṯēčča b-anna lēlya!” (7) amrulla: “lā, anaḥ tarbaḥ mn-anna mayla.” (8) allxaṯ, allex hann ḳīmčiṯ ṯarč šōʕ, ḏikkil infaḏ l-ḏokkṯa mʕarrṯa. (9) amrulla: “nḥūč!” niḥčaṯ, niḥčaṯ ʕal-ōm mʕarrṯa. (10) mʕarrṯa rappa w ġawwōyṯil menna mʕarrṯa zʕōt w ṯarʕa l-ōm mʕarrṯa izʕut. (11) ʕibraṯ l-elġol, hōḥ ḥormṯa ʕamxallfa. (12) xallfaṯ, xallfaṯ w ḥasslaṯ. (13) mxassyilla ḳamesča mṭarrẓa, ḥuwwōr w mṭarrẓa. (14) hannen ḳaməsyōṯa waybin maffḳallen ḥḏuččōṯa ḳatīmay hann ḳaməsyōṯa, w ḥetta.. (15) w mappyilla ṣorrṯa, mišwin bā — wayba ʕoməlṯa ḏahba —, mišwilla ḥamša ḏahəb b-ṣorrṯa, w ṣorrṯa malya mlabbas, ṯarč ṣurr malyan mlabbas. (16) w marəxpill lōš šunīṯa w mražīʕin. (17) mražīʕin ʕa blōta, taḳḳill lanna ṯarʕa. (18) nōḥeč beʕla, faṯəḥlēla ṯarʕa. (19) hōš šunīṯa nafḏaṯ l-ġappil beʕla, silḳaṯ ʕa wḓōyṯa, inəḳtar liššōna, lorkaʕ aḥkaṯ. (20) marheṭ beʕla mayṯēla ḳašīša ḥetta, yʕarrfenna, ḥetta kiza, mṣaḥḥyilla maṣəḥya. (21) ḏikkil aṣḥaṯ — īla xallṯa čɁahhīla ḥačč — amrōlun: “ayṯlullī hōḳ ḳamesča, ayṯāy ḳamisčiš m-santūḳa, ḳamesča ti mṭarrẓa ti ḏmōxa!” (22) ē, maffḳōl lōḳ ḳamesča m-santūḳa, willa miščaḥyōla lṭīxa p-kaffil eḏma. (23) “ayṯōn hann biṣlō... ayṯōn hanna ṣorrṯa! ōṯ ṣorrṯa uppa ḏahba.” (24) maffḳill ṣorrṯa ti uppa ḏahba, willa infeḳ bā ʕalyil... ʕalyil biṣlō, w zawwiḏilla xett m-žoməlṯa uppe ṯarč līṭər mlabbas. (25) nōḥeč beʕla ʕal-ōt tikkōna, willa ču miščaḥ b-ōḏ tikkōna lā mlabbas w lā <ar> man yaḥzanūn </ar>. (26) ṭaʕnill ḥalayyun mappyin xebra l-mōn? l-ḳašīša. (26) ṭaʕnill ḥalayy ṯēn yōma w zlillun ʕal-anna tarba ti allxaṯ aʕle hōš šunīṯa. (27) nōfḏin lə-mʕarrṯa, <ar> b-il-fiʕəl </ar> mʕarrṯa, nōfḏin l-ōm mʕarrṯa. (28) iʕber ʕal-ōm mʕarrṯa, ṣall ʕa mōya w rōššin. (29) ḏikkil raššull lann mōya b-ōm mʕarrṯa, ʕžēža, aḳa ʕžēža ex mō ušme, w lorkaʕ bayyan barnaš. (30) ṭaʕnull ḥalayy w rōžaʕ w bass abu brāhīm.