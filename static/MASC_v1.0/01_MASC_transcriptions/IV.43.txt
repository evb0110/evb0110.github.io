(1) ōṯ ġabrōna amell eččṯe: “battaynaḥ kuppōyəl ḥīlča imōḏ.” (2) amrōle: “ē, apšer.” (3) zlalla ʕa šiḳya, ḥawwšaṯ xaḓrūṯa w ṯalla. (4) lukkiṯ ṯalla ayṯaṯ felkil mottil ḳamḥa w felkil mottlə nšīfa, lašaččun xullun ʕemmil baʕḓinn w išwaṯ kuppō. (5) ṯōle m-šoġla ʕrōba, amella: “išwiš kuppō?” (6) amrōle: “ē!” (7) “ayṯāy naḥšem!” ṯōle aḥšem. (8) ṯēn yōma ʕṣofra amella: “ayṯiḥī nīxul!” (9) ayṯalle kuppō. (10) ṯōle alūla, amella: “ayṯāy nīxul!” (11) ayṯalle kuppō. (12) ṯōle yaḥšem, amella: “ayṯāy nīxul!” (13) ayṯalle kuppō. (12) ṯēleṯ yōma xett ʕṣofra kuppō, w alūla kuppō w ʕrōba kuppō. (15) amella: “ḳayya ġappaynaḥ baḥar minnayhen?” (16) amrōle: “maʕəžna iməl.” (17) amrella [sic] (=amella): “ayṯāy hanna maʕəžna l-ōxa!” (18) ayṯnil maʕəžna, ṭaʕne w isleḳ ʕ ʕakkarō l-elʕel, amelle: “yā aḷō, šḳōl axol kuppō!” (19) iṯḳen začečəl aḷō ōxel kuppō w šīrča talḳannen ʕ tarba.