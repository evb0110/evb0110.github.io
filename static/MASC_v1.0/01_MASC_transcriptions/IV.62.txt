(1) ōṯ ḥōkma, hanna ḥōkma ġappe šappa, ebre. (2) ṯōle b-bōle inne hanna ebre lōzem yišwenne <ar> muḥāmi </ar>, liɁanno infeḳ m-matrasṯa, “lōzem nišwenne <ar> muḥāmi </ar>.” (3) ḳōye mšattarle l-ġapplə stīḳe, stīḳe ustāz <ar> muḥāmi </ar>, fahman baḥar. (4) hanna ḥōkma bə-blōta w stīḳe <ar> muḥāmi </ar> bə-blōta, yaʕni mabəʕḏan maʕ baʕḓinnen šaʕṯa w felke laxṯa bess. (5) amell‿ebre: “zzellax l-ġapplə flanō w člōyef <ar> muḥāmi </ar>?” (6) amelle: “<ar> naʕam </ar>!” zalle. (7) ilef, išḳal waḳča, ilef. ṯōle laʕl‿ōbu, amelle: “ilfič muḥamaynūṯa?” (8) amelle: “<ar> naʕam! </ar>” (9) ḳōyem mtawwarle ʕa mḥalla w mišwēle makəčba l-muḥamaynūṯa. (10) ōbu ḥōkma, ṯōle Ɂəstudʕa l-anna ḥōkma mn-aḥḥaḏ batte yṭallḳell‿eččṯe. (11) amelle: “ʕaža bax ṭṭallḳenna?” (12) amelle: “liɁanno hemla w ḳallīla mrūṯa. yīb ṭanni-- ṭayyinōl ʕakkōra p-ṣayfōyṯa, wōb lā aḏlef p-šičwōyṯa w nazʕlēḥ ġarḓaynaḥ, w ġarḓaynaḥ maṯəmnin.” (13) amelle: “ṭayyeb, nnōḓrin b-ōt taʕwṯa.” (14) bōṯar iṯər yūm willa ōṯya eččṯe, ayyīṯa Ɂustudʕa w ōṯya laʕ ḥōkma. (15) ḳirəl lanna Ɂustudʕa, ḳayyīla b-Ɂustudʕa, batta ṭṭallḳell beʕla, w ušme flanō. (16) iḏiʕ hanna ḥōkma, inne hōḏ eččl‿anna ti ṯōle batte yṭallḳell‿eččṯe xett. (17) amella ḥōkma: “ʕaya bašš əṭṭallḳinnu?” (18) amrōle: “liɁanno ḳallīla mrūṯe w ču mtawwar ʕa šaġlōṯəl payṯa. (19) yīb ʕarkīll ʕakkōra iḳḏum mič čiḥḥuč rayya, wōb lā aḏlef ʕakkōra w nazʕlīl waʕyōṯ ana. (20) batt nṭallḳenne, bann nišḳul aḥḥaḏ ġayre. (21) šwēlon žaləsṯa, hanna ḥōkma, amellon: “billa <ar> muḥāmi </ar> ču čmaḳtrin čišwun mett. (22) ōṯ <ar> muḥāmi </ar> b-ḏokkṯa flanōyṯa, ōṯ ḥačči w fahman hanna, zlōn wakklunne!” maʕ mōn? maʕl‿ebre. (23) zalle hū, wakklil <ar> muḥāmi </ar>, w amelle: “ḳaḓīṯa ana bann nṭallḳenna liɁanno lā ṭayynaččil ʕakkōra.” (24) bōṯar ṯlōṯa arpʕa yūm, willa ṯalla hī ʕamwakklōl <ar> muḥāmi </ar>. (25) “ana bann nṭallḳenne, liɁanno ihmel, ḳallīla mrūṯe. yīb yʕarklell ʕakkōra, wōb lā nzaʕ-- lā nazʕlīl waʕyōṯ.” (26) hanna <ar> muḥāmi </ar> ažmet, ḳʕōle mʕayn b-ann ḳanunō. (27) ē, hōḏ ču marrīḳa aʕle, hanna batte yṭalleḳ, w hī batta ṭṭalleḳ, čū marrīḳa aʕle. (28) mō ōmar? “mō? ana ču ayliflīl hōḏ šaġəlṯa mʕallmōn?” (29) ḳōye w mallex, batte yzelle lina? laʕ mʕallmōne. (30) hū w ōz ʕa tarba, ḥōm — baʕʕeḏ maʕ ti šammīʕin - aḥḥaḏ iʕwur, ʕamʕakkez w ōz ʕal-anna tarba. (31) ʕammōmar: “yā aḷō taxīlax, ḥarrimlīčəl šawfṯil lōt tunya, lā čḥarrimlīl šawfṯil axerča niḥmennax!” (32) ʕamšamaʕle mannu? hanna šappa ti ōz laʕ mʕallmōne, hanna <ar> muḥāmi </ar>. (33) “marḥaba – marḥaba, lina čōz?” (34) amelle: “ʕa ḏokkṯa flanōyṯa, hačči?” (35) “ana nōz ʕa ḏokkṯa flanōyṯa.” (36) ʕa fart blōta ōzin ṯrinnun. (37) amelle: “ōṯ ḳeṣṣṯa bann naḥklēx.” (38) hanna šappa ti <ar> muḥāmi </ar> ʕammaḥkēl mōn? lə-ʕwōra. (39) amelle: “mō hī?” (40) amelle: “ġabrōna batte yṭallḳell eččṯe, ʕayattil lā... lā ṭayynaččil ʕakkōra, ḥetta aḏlef w nazʕlēle waʕyōṯe, w ṯalla hī batta ṭṭallḳell beʕla ʕayattil lā ʕarklil ʕakkōra, w ġabrōna ihmel, ču mtawwarəl-- ču mtawwar ʕa payṯe, w aṣəʕbaṯ aʕəl hōḏ.” (41) amelle: “lā, hōḏ hayyīna.” (42) amelle: “aməhlannūn! mḥassel hanna yarḥiš šičwōyṯa, mil ḥassel ṭaḳḳ, ḥassel naḳḳ, mil ḥassel ḏalfa hū mbaṭṭel yṭalleḳ, w hī mbaṭṭla ṭṭalleḳ. aməhlannūn hanna yarḥa, yīb zalle [sic] (=zlalla) šičwōyṯa.” (43) w mō mōmar xett? mōmar: “xušš šaġəlṯa ti ṣaʕba, aməhlā, hī fakkōl baʕḓa! ṯēla waḳča fakkōl baʕḓa.” (44) ōmar: “<ar> yā subḥān aḷḷāh </ar> taxīl ešmil aḷō, ḥarrimlēle naḓra, lakin ču ḥarrimlēle zkawṯa.” (45) kammel hanna, zalle laʕ mʕallmōne. (46) amelle: ḳeṣṣṯa xann xann. ext hačč lā aylfīčən, w aḥḥaḏ iʕwur ʕamma may-- ʕamma mamilli xann xann soləfṯa?” (47) amelle: “ana ayəlfiččax čōṯ čīlaf ʕelma, ču čōṯ čīlaf ḥekəmṯa. ḥekəmṯa nawʕa w ʕelma nawʕa ḥrēna. (48) hanna ʕwōra ḥekəmṯa, ana ʕelma.” (49) zalle hanna, ažəllēlon žalsōṯa l-bōṯar. (50) ḥassel yarḥiš šičwōyṯa, iḳṭaʕ mō? iḳṭaʕ ḏalfa. (51) čūṯ ṭaḳḳ, ḥassel naḳḳ, lorkaʕ hū batte yṭalleḳ, baṭṭel yṭalleḳ, w hī baṭṭlaṯ əṭṭalleḳ. (52) hōḏ ḳeṣṣṯon.