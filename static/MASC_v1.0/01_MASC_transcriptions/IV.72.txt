(1) lina lina, lina lina lina čōza? 
nōza ʕa tikkōna nizbun kōza.

(2) hōš nizlōli ʕa payṯa w niṯyōli, 
immi p-tarba hōši minčaḳyōli. 
hačči l-ḥōlax zellax w‿ana l-ḥōli,
w əʕrōba čḳōmez ʕa payṯa ḳmōza.

 (3) p-tarba zlalla p-tarbi ḥmiččil ḥōṯa, 
wayba m-ḳorba naffīḳa mnə-ṣlōṯa. 
ṭalpiṯ ḥalba ōmar: “bə-ḥḏawōṯa, 
nmayṯōxi ḥalba w ʕezza w karrōza.”

(4) lippiš aḳṣa m-ġorḥil leppa b-zōte. 
lippi minniš mō čḥammal ažōte. 
ti rōḥem eḥḏa m-ġayərlə blōte,
felkil ʕomre yā ʕumri žunnōza.

(5) ʕaža xann əm-riḥmūṯa čḏayyība? 
ṯḳilliš baḥar ʕa blōta čġayyība.
lō nyaḏḏeʕ hašši l-ġayri čixṭība, 
mnə-ʕṣofra emḥar bakkar ʕa žhōza.

(6) allxiṯ ʕemma, allxaṯ ʕimmi p-šūḳa, 
allxaṯ ḳummi m-zaḳzūḳa l-zaḳzūḳa.
ḥmečča [sic] (=ḥmačča) emma zīla w b-īḏa ḏlūḳa, 
hazzačča w leppa layyef ʕa hzōza.

(7) ōmar: “emḥar ḥašoppa maščūṯa, 
battaḥ naskar w ənraḳḳḏell əḥḏūṯa. 
ti čū ṯēle w lā ōṯ ġappe mrūṯa,
lā yimḥell ġayre payṯe mnə-ḳzōza.”

