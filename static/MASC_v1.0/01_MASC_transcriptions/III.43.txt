(1) baḥ naḥək maʕ ʕēḏ mar lawandiyyos. (2) ʕēḏ mar lawandiyyos maḥkem šobaʕčaʕṣar bə-ḥzīran uxxl‿ešna. (3) hanna yōma, yōmlə sčašhet bē hanna ḳattēša šwunne ʕēḏa lēle. (4) uxxl‿ešna šobaʕčaʕṣar bə-ḥzīran ʕēḏ mar lawandiyyos. (5) sōlḳin šappō ʕ ʕakkōrlə klēsya ti mar lawandiyyos, yīb žammīʕin ḥawḓō ḥawḓō m-ḳaṭma w kōza, mšaʕʕlillun nūra. (6) mšaʕʕlillun nūra ʕ tūrčil mantūrəl ʕakkōra ti klēsya w ḳesma mačimmin taḳḳižž žarṣa. (7) mačimmin xann, mett taḳḳižž žarṣa mett mšaʕʕlinn nūra w mett mʕannyin lə-ʕṣofra. (8) hanna xann waybin b-awwalča. (9) hōš mačimmin šaʕʕilinn nūra w taḳḳižž žarṣa š-šaʕṯa ṯarčʕasər b-lēlya. (10) ṯarčʕasər b-lēlya uxxil mōn zelle ʕ payṯe. (11) ṯēn yōma, šaʕṯa eʕṣar, ōṯ ṣlōṯa bə-klēsya. (12) mišwin xenša w sōlḳin ommṯa mṣallyin. (13) b-ōṣ ṣlōṯa ḳaʕēle ḳašīša mawʕeẓ w maḥək maʕ ḥayōṯəl mar lawandiyyos m-waḳčil ixleḳ, waḳčil iṯḳen našarət taʕwṯa w mallex w miččahṭille xann l-ḥetta sčašhet. (14) hanna hū xulle ssawa ʕēḏəl mar lawandiyyos.
