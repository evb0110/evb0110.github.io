(1) m-mett ešbaʕ ṯmōn išən ṯōle taksi, uppe ġabrōna w eččṯa, hū... ġabrōna w eččṯe w iṯər ṯlōṯa ibər ʕemme. (2) isleḳ, awḳef ḳommil berəkṯa, p-sōḥṯil berəkṯa. (3) waḳḳfull mákana p-sōḥṯil berəkṯa w isleḳ ʕa ḏaḥaḳōnəl manḥa, w alaf xann ḥetta infaḏ lə-mʕarrō, mʕarrō p-ḥaṣṣil ḏaḥaḳōnəl maʕrba, w ṭaʕnull ḥalayhun w rōžaʕ. (4) rōžaʕ hann ġmōʕča, irxeb b-mákana w zallun billa ḥormṯa. (5) ġabərnō... ġabrōna w bnōye b-ōm mákana w zallun. (6) bōṯar arpʕa yūm willa ōṯ raḥəlṯa m-yabruḓ. (7) hōr raḥəlṯa — bnōyəl matrasṯa — infaḏ ʕal-ann mʕarrō ʕamfarrġin, willa infaḏ l-ōm mʕarrṯa iščaḥ ḥormṯa mīṯa. (8) app xebra lə-mʕallmanayyun hann bisinō, azaʕ, app xebra lə-mʕallmanayyun. (9) mʕallmanayyun inḥeč app xebra l-maġəfra. (10) maġəfra isleḳ, willa iščaḥ ḥormṯa mxarrḥa xurrōḥa w baʕdēn nxīsa. (11) mšaʕʕlin. b-axerča infeḳ hanna zaləmṯa m-ḳuṭayfe, hanna ġabrōna infeḳ m-ḳuṭayfe. (12) mayṯēl eččṯe ʕal-ōm mʕarrṯa w ṯēle l-ōxa mxarraḥ-- naxesla, w ḥetta yaxfell žorma, mxarəḥlēla warḳō-- mxarəḥlēla waʕyōṯa. (13) laḳḳṭunne baʕdēn w aspunne aʕtmunne. (14) šanḳunne b-marəžṯa. 

