(1) ʕisər w ḥamša p-xanunō awwalnō maḥkem ʕēḏəl milōte. (2) ʕisər b-yarḥa aw ḥammeščaʕṣar b-yarḥa mballšin ommṯa yhayyrun l-ʕēḏa. (3) mayṯyin ḥiṭṭō w xušnō w ṣaʕrō w ẓarʕillun p-ṣaḥnō ẓʕūrin xann, ḥetta yirbun. (4) bess yirbun, iḳḏum m-ʕēḏa b-iṯər yūm, mišwin mʕarrṯa m-warḳōṯa w sažərṯa kuḥkulla, w mišwill lann ṣaḥnōylə zrīʕča b-leppl‿ōm mʕarrṯa. (5) w mišwin šaxṣō, xarufō w ma xarufō w ʕalōmča l-mažūs waḳčil ayyīṯin htiyōṯa lə-mšīḥa. (6) w hōs sažərṯa mzayynilla xann misti payṯa. (7) w yīb žahhīzin xett xōla, šōhrin ʕrōba, ōxlin w šōṯyin ḥamra lə-ʕṣofra. (8) ʕṣofra zlillun ʕa ṣlōṯa, mṣallyin w ṯyillun mnə-ṣlōṯa ʕ payṯa. (9) bess yiṯyullun ṯēn yōma, xull‿ imōma mintōrin ʕ baʕḓinn, mʕayiḏill baʕḓinn. (10) ḳarribō w ahlōyṯa w ərfiḳō w əstiḳō xull‿ imōma mintōrin mʕayiḏill baʕḓinn. 
