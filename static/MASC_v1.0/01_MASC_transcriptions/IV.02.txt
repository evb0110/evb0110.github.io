(1) ōṯ iṯər ḥḥōḏ, aḥḥaḏ ifḳer w aḥḥaḏ iġən. (2) aḳam hanna či ifḳer, yaʕni ġappe ʕyōla, baḥar. (3) aḳam niḥčaṯ eččṯe lanna či iġən... či ifḳer l-ġappil či iġən, amrall... amrall eččṯil či iġən: “čmaffōl biʕəl yiščġel yōma ʕemmil biʕliš?” (4) amralle [sic] (=amralla): “ē!” amrōle [sic] (=amrōla): “laɁ laɁ!” čūb ē, laɁ, amrōle [sic] (=amrōla): “lā!” (5) atar waḳiṯ ṯōle beʕla ʕrōba xett ḥatīsa amrōle: “laɁ, ču maffēle.” (6) irxeb bakkar, ʕṣofra bakkar hanna ḥmōra... ʕa ḥmōra... ʕa ḥmōrča w zalle. (7) laḥḳe bōṯar ḳalles wala hū w allex ʕa tarba isḳaṭ... isḳaṭ čšarkal p-xēfa. (8) ōmar b-nefše: nīḳum naḳimell lanna xēfa, aḥsan mā yṯēle ġayər yičšarkal bē. (9) aḳam aḳīme wala iščaḥ erraʕ menne ġurnōyṯiḏ [sic] (=burnōyṯiḏ) ḏahba. (10) aḳīma w ṭaʕna. (11) xett ʕowwet laḥḳe lōṯe, či mčōžar, či iġən. (12) ḏukkil laḥḳe xett ame-- ḥim-- ḥimnil lanna či iġən, ilčḳi b-baʕḓinn. (13) amelle lann... hanna či iġən l-či ifḳer amelle: “mō čiṭʕen ʕemmax?” (14) amelle: ṯul-- amelle: ġurnōyṯiḏ [sic] (=burnōyṯiḏ) ḏahba.” (15) amelle: “čmappīl robʕa?” (16) amelle: “ē!” (17) amelle: “čmappīl xett felka?” (18) amelle: “ē!” (19) amelle: “čmappīl xett ṯlōṯa rubʕōya?” (20) amelle xett: “ē!” (21) “čmappīl [sic] (=čmapplīl) xulla?” (22) ōmar: “lā, ču nmapplēx xulla.” (23) amelle: “mpala, bax čapplīl xulla!” (24) ʕowwet applēle xulla. (25) amelle: “mann nḳuṭlennax.” (26) amelle: “ʕaya bax čḳuṭlinn?” (27) amelle: “xann, emḥar čṯēx čmafset aʕəl bə-blōta.” (28) amelle... amelle: “hatta lakōn ninḥuč ničwaḓḓ w niməš b-nahra w ənṯīl.” (29) inḥeč iməš w čwaḓḓ b-nahra w ṯōle. (30) aḳam ḳīsa w miḥne ʕa berčil eḏne. (31) isḳaṭ b-arʕa w ameṯ. (32) iḥfar ġūrča w ṭafle. (33) zalle hanna bakkar yaʕni ʕa payṯa, amralle eččṯe: “ʕaya čbakker imōḏ?” (34) amrōle... amerla: “ḥassliṯ m-zuppōna w nōṯ.” (35) amella maʕ ḳeṣṣṯil burnōyṯa w xann xann yaʕni ḳeṣṣṯa. (36) amrō-- amrōle: “lakōn nīḳu nṭumrell lōġ ġurnōyṯa [sic] (=burnōyṯa) w lā nīmar l-barnaš.” (37) ṭamraččil lōġ ġurnōyṯa [sic] (=burnōyṯa) w lā amraṯ l-barnaš. (38) bōṯar šoppṯa, yōma, yaʕni iṯər yarəḥ, yarḥa lā bayyan mett, ḳaṭʕull amla maʕ... lō-- či... l-anna či ifḳer. (39) ḳaṭʕull amla, fakkar yā mett barnaš ḳaṭle, yā axle waḥša, yā ḓabʕa. amell... atar zalle... (40) yōma mn-ann yumō xett zalle ʕamčōžar hanna či... či iġən, wala iščaḥ ḏalīṯa b-misti tarba. (41) iščaḥ ḏalīṯa w naffīḳa w ōṯ ḳaṭṭūfəl ʕinbō bā čūb b-Ɂawōne, p-xanunō. (42) ē, ḳaṭfe, w ōmar batte yahətlēl lanna malka. (43) ṣarre p-ṣorrṯa w hū ōz ʕa tarba, isleḳ l-ġappil malka, amelle: “nayṯēx [sic] (=nayyīṯlax) ḳaṭṭūfəl ʕinbō.” (44) šūne ʕ ṭawəlṯa hū w naḥḥeč ʕa taržōṯa, yaʕni faṯəḥl‿ōṣ ṣorrṯa iščaḥ žumžomṯa badōl ḳaṭṭūfəl ʕinbō. (45) amelle: “mō čayyīṯəl hačč?” (46) amelle: “ḳaṭṭūfəl ʕinbō.” (47) amelle: “laɁ, hōž žumžomṯa. mō ḳeṣṣṯax hačč?” (48) aḥkillēle ḳeṣṣṯe, inno hū iḳṭel zaləmṯa w xann xann ḳeṣṣṯa. (49) amelle: “lakōn zēx! čmappēl lōb burnōyṯa l-či ifḳer, lə-ʕyōle či ifḳer w ṯṯēx liʕəl!” (50) zalle xett ʕawwet applēl či ifḳer, ʕawwet ṯōle. (51) amell... amell či žallōta: “ṯā žulətlēle rayše! ḳuṭəʕlēle rayše! (52) ṯōle ḳaṭəʕlēle rayše.