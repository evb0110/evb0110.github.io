(1) ōṯ laḥḥōma, aylfil ebre; išḳal šhatyōṯa ʕalyan. (2) īle stīḳa wzīra, amelle: “yā stīḳ, bann nwaẓẓfell lanna psōna.” (3) amelle: “ē, apšer! ana nimḥakilēx malka.” (4) zalle wzīra ḥakīnəl malka, amelle: “īḥ stīḳa laḥḥōma w aylfil ebre w īle ša-- w išḳel šhatyōṯa ʕalyan baḥar. baḥ nwaẓẓfenne.” (5) amelle malka: “apšer! ayṯā ʕinwōne!” (6) šaḳəl ʕinwōnət tikkōnəl laḥḥōma w əl-payṯa, amelle: “zēx ʕa payṯax! ʕṣofra čmiščaḥle bə-wẓīfče.” (7) infaḏ lə-ʕrōba hanna malka, šattar iṯər ṯlōṯa nafōr, amellon: “zlōn ayṯōn šaxṣa flanō m-payṯe!” (8) zallun ayṯunne, amellon: “ʕallḳunnē ʕ ṯarʕit tikkōnəl ōbu!” (9) ʕallḳunne ʕ ṯarʕit tikkōnəl ōbu, ʕṣofra ōbu sčafəḳte išneḳ. (10) zalle laʕ stīḳe wzīra, amelle: “wrāx amrillax bann nwaẓẓfell ibər, zlīčlax šanḳīčne.” (11) amelle: “mō ʕačmaḥək? ču nyaḏḏeʕ b-ōḳ ḳaḓīṯa.” (12) amelle: “ʕalle mʕallaḳ ʕa ṯarʕit tikkōna!” (13) zalle wzīra laʕ malka, amelle: “mō išwič xann b-anna psōna? stīḳaḥ čūḥ ġayre! zlīčlax šanəḳlīčle ebre.” (14) amelle malka, lə-wzīra: “li laḥḥōma batte yayəlfell ebre baḥ nwaẓẓfenne, w sammōna batte yayəlfell ebre baḥ nwaẓẓfenne, w fallōḥa batte yayəlfell ebre baḥ nwaẓẓfenne, w nažžōra batte yayəlfell ebre baḥ nwaẓẓfenne? msaḳḳiṭlillaḥ ḥokma, mišwin mẓaharča ʕlaynaḥ, msaḳḳiṭlillaḥ [sic] (=msaḳṭillaḥ) m-ḥokma w misčalmin hinnun.”