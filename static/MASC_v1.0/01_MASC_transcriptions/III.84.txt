(1) xaṭərṯa nībin nsallīḳin m-dūma, w assīḳin banadōra mxaramča l- <ar> šarāb </ar>. (2) atar wōṯ aḥḥaḏ ušme mṭānyos ʕažīne, wōb īle tikkōna. (3) xett asseḳ banadōra w šawwīll... w ḥammililla b-leppil bāṣ mn-elġol. (4) ḳōyem ōbəl māžed mamell‿aḥḥaḏ: “ḳōm ṯāx awġā b-ḏukəṯ!” (5) ḳōyem hōṯe mawġ əb-ḏokkṯe, maḳeməl lanna rayšil banadōra ti summuḳ w maḥēl abu ʕažīne. (6) abu ʕažīne maḥēle, aḳam arpʕa ḥamša ḥōḏ mn-ann rakkabō ti mawžūtin w abət meḥyil banadōra. (7) lōfaš iḏiʕ. mina ʕammiṯyōla hōb banadōra, uxxl‿aḥḥaḏ iṯḳen b-rayše mett iṯər rayš, ṯlōṯa rayš banadōra. (8) mūš kappušō wōb ti ʕammawġ ʕ bāṣ. (9) čū mōḥes mina ṯyillun rayšō, mett roḥle, mett ʕ ballōr, mett mn-ōxa. (10) xann ōčem maḥyill baʕḓinn ḥetta infaḏ lə-blōta. (11) infaḏ lə-blōta l-ōxa, willa xuss saḥḥaryōṯa mett mʕīsan, mett tlīḳan, mett tʕīsin p-ḥaṣṣayhen, p-ḥalōyṯa <ar> lā yurṯa laha </ar>.


