(1) b-zamōne ōṯ ṯarči ḥaṯawōṯa. (2) čɁahhal, aspaṯ luxxl‿aḥḥaḏ [sic] (=eḥḏa) ġabrōna. (3) <ar> əẓ-ẓāher </ar> ġab-- ġabərnayn uppun ḳalles hbulya. (4) yōma m-yumō eḥḏa minnayhen ḥōṯa išwaṯ ʕzīmča w aʕzmaččil ḥōṯa leʕla. (5) išw aḳərṭūṯa, išw nayya, nayya mišwin ḳūra biṣlō. (6) amrōl ġabrōna: “yā ġabrōna, ē battaḥ beṣla!” (7) ōṯi xawwṯa p-ḥaṣṣil ṯarʕa, šawwiyill biṣlō bōn [sic] (=bā). (8) zalle ayṯ semla w šūne ʕal-ōx xawwṯa w isleḳ l-ḥetta yayṯ beṣla. (9) w hū salleḳ ʕ semla, amella: “wēš yā ḥorəmṯa, ē ana nsalleḳ yumma nnaḥḥeč?” (10) amrōle: “yā ġabrōna, ḏōb ʕemmax beṣla yīb əčnaḥḥeč, ču ʕemmax beṣla yīb əčsalleḳ.” (11) inḥeč w ḳʕōlun, amrōl ḥōṯa: “ḥmīš?” (12) amrōla: “ē, hayyīna. emḥar ʕzīmča ġappi xett‿ana.” (13) ṯōle bōṯar iṯər yūm, išwaṯ ʕzīmča l-- l-ḥōṯa. (14) ṯalla ḥōṯa leʕla, hī w ġabrōna. (15) ṯalla amrōl... əl-ġabrōna: “ē yā ġabrōna, ḥassel ḳamḥa, čūṯ ḳamḥa battaḥ ḥetta nīluš, ḥetta nišw leḥma. zēx, šḳōl hōṭ ṭaḥənṯa w zēx ʕa riḥya w ṭuḥna!” (16) ṯalla, ʕappalle ḓarfil mō, ḓarfa iməl mōya, amrōle: “hōṭ ṭaḥənṯa, yaʕni ḥiṭṭō.” (17) ḥammlann ʕl-anna ḥmōra w zalle l-ġappil ṭaḥḥōna ʕ riḥya. (18) imṭ əl-ġappil ṭaḥḥōna b-riḥya, amelle: “márḥaba!” (19) “márḥaba!” (20) amelle: “īḥ ṭaḥənṯa, baḥ nṭuḥnenna.” (21) amelle: “ē, apšer!” (22) ṯōle ṭaḥḥōna, amelle: “ani ṭaḥənṯa?” (23) amelle: “ḥal-- mḥammla ʕa ḥmōra!” (24) ṯōle maṯəḥl‿īḏe ṭaḥḥōna bə-spaʕṯe, ʕayn, ščiḥna čūb ḥiṭṭō - yaʕni mōya. (25) iḏiʕ inno hanna basīṭay, amelle: “ē, ṭawwel bōlax, hōš ōṯ ṯarč ṭaḥnan ḳommax, ḥetta nṭuḥnenn nṭaḥəllēxi. zēx šḳōl rōḥṯax ḳalles w čnēḥ w ḳʕōx!” (26) zalle hū, šūl lōf farwṯa ʕ xaffōṯe w išw ṭurrōḥča w išw mxaddedīṯa w ažʕi yičneḥ ḳalles, willa aġreḳ iḏmex. (27) ṯōle ṭaḥḥōna, affne iḏmex w ayṯil [sic] (=ayṯnil) mūsəl ḥallaḳūṯa w ḥaləḳlēle šarbōye w ḏeḳne w ġbinōye, affne muẓẓuṭ. (28) aṣpar aʕle ḳalles, ṯōle arkše, amelle: “ḳōm, mō čiḏmex, wēn? ṭaḥəllillax, ḥaslaṯ [sic] (=ḥassel) ṭaḥnōṯa w ṭaḥəllillax ṭaḥənṯa w ʕapplillax hī p-ḳorʕa. ḳō yalla ḥammēl w yalla!” (29) aḳam hanna, ḥaməl lōṭ ṭaḥənṯa ʕal-anna ḥmōra w za-- w zalle ʕa payṯe l-ġappl‿eččṯe. (30) imṭ əl-payṯa, taḳḳiṯ ṯarʕa, nifḳaṯ eččṯe: “mō? mannu hačči?” (31) amella: “ana, ġabrūniš! ġabrōna ti ṭaḥniččil ṭaḥənṯa w ṯill.” (32) amrōle: “laɁ!” (33) atar ʕaynaṯ ščḥačče čūṯ mette, iḥleḳ šarbōye w ġbinōye, amrōle: lā, hačč čūb ġabrūn, hačč šaġəlṯax šaġəlṯa. mō ušme... ana... ana ġabrūni īle šarbō w īle kaza.” (34) “weš yā kaza!” (35) amrōle: “ha! hattā nayṯillēx mrōyṯa!” (36) zlalla ayṯillalle mrōyṯa w ṯalla leʕle, ōmar: “ḥmā ḥōlax b-mrōyṯa!” (37) ʕayn bə-mrōyṯa uff.. ščiḥəl ḥōle čūṯ lā šarbō walā ġbinō walā kaza. (38) amrōle: “hačči čɁaḥḥaḏ inglīzay hačči!” (39) amella: “yā ḥorəmṯa, lā!” (40) amrōle: “ha!” (41) amella: “lakōni hatta nmalliš! hanna malʕūna, hanna ṭaḥḥōna arkšil anglizō w šattre w ana affin niḏmex b-riḥya ḳayyam.”

