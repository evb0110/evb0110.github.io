(1) bōṯar ma mxallfa ayya ḥormṯa ḳuryōy ṯēle ḳašīša ʕ payṯa mṣallēla, hī w ebra ṣlōṯa xṣuṣōy, mʕayyna lēla. (2) b-yōma ti ṯēmen aspill <ar> ġáliban </ar> ḥašpič čiḳlīta ti urṯuḏuksay — aspiṭṭ ṭefla ʕa klēsya, xačmille w əmšammyille, b-yōməṯ ṯēmen m-milōte, l-ṭefla. (3) xett ōṯ ṣlōṯa ẓʕōr lēle, mṣallyille hī. (4) hōš ahamm metti, yōməl irpiʕ, yōmət tōxla ḥormṯa ti xallīfa, hī w ebra, ʕa klēsya. (5) xett ōṯ ṣlōṯa xṣuṣōy, mṣallēla ḳašīša iḳḏum lēla, baʕdēn l-ebra. (6) baʕdēn asebəll‿ebra menna w mtaxxelle ʕa haykla w mamerle baʕḓ ayōṯa w baʕḓ ifšinō, la-ḥattani... yaʕni yasmoḥle lēle w l-emme bōṯar hanna metti yiʕbar ʕa klēsya ʕala ṭūl, w bōṯar menne yičʕammaḏ. (7) uṣūlay xett ʕa ḥišpōn čiḳlīta ti maẓbuṭ bə-klēsya inno yičʕammaḏ ṭefla p-ḥattōyəl irpiʕ yūm, w ṭabʕan bōṯar hanna waḳča ḳalles xett. (8) <ar> maʕ </ar> inno b-anna waḳča ʕammičɁaxxrin ommṯa b-muʕmḏīṯa, ōṯ xaṭrōṯa exma išən ḥetta yʕammḏull ebron. (9) hōši aspill psōna aw l-bisnīṯa ʕa klēsya la-ḥatta yʕammḏunne. (10) ṭabʕan maḥəḓrin ahamm metti yaḥəḓrun tiḏōye w šbīna w šbīnča, iza ṭefla šbīna w šbīnča, iza bisnīṯa maḥəḓra šbīnča. (11) w lōzem yiṯḳan iʕlōna b-ōm mnasapča hōḏ l-xull‿ommṯa ti ḳurayn, ti maḳərbillun ti yaḏʕillun, inno hanna ṭefla batte yičʕammaḏ w yiṯḳan ḳuryay. (12) batte yičʕammaḏ w yiṯḳan ḳuryay, liɁanna hanna mett b-nespṯa lēle w b-nespṯa t-tiḏōye mhimmay baḥar baḥar. (13) ʕōbrin ʕa klēsya, ṭabʕan ōṯ čirčibyōṯa bə-klēsya; mišwilla ḳašišō aw... aw xattamōylə klēsya mḥaḓḓrill mōya, mḥaḓḓrišš šamʕa, mḥaḓḓrill inžīla, mḥaḓḓrill ṣlība <ar> ila axirihi ila axirihi </ar>. (14) mḓawwyillə klēsya w bōṯar menna mballšin. (15) iza ṭefla iẓʕur mšallḥille, iza bisnīṯa aw ṭefla rabb maffyille ʕa xussō ti xassīlle ʕa žesme; mšalliḥlille waʕyōṯe ti barranōyan bess. (16) iza ṭefla ṭabʕan ṭaʕnōle... ṭaʕelle šbīna, iza ṭefəlṯa ṭaʕnōle [sic] (=ṭaʕnōla) šbīnča, w mawḳfin b-iččižōhəl... b-iččižōhəl šarḳa, b-iččižōhəl <ar> bāb lə-mlūki </ar>.... b-iččižōhəl <ar> bāb lə-mlūki </ar> bə-klēsya w mawḳef ḳašīša ḳummayhun. (17) awwal metti raseməl išōrčəṣ ṣlība ʕa ffōyəl ṭefla ti batte yičʕammaḏ w mballeš ḳarēle ifšinō mxaramča ṭ-ṭefla b-zōte, mšammyillun... ext ifšinōyič čaḥwīl lanna ṭefla m-ṭefla ḳayya ču txīləḏ ḏīna ti ḳuryay, la-ḥatta ytaxxlenne ḏ-ḏīna ti ḳuryay. (18) aybin akṯar m-ḥammeš šečča ifšīn, mett ḳaryillun p-ḥessa iʕəl, mett mamerlon ḳašīša b-leppe, sirriyyan yaʕni, ifšīna sirray. (19) ōṯ baḥar... čūb baḥar yaʕni, mann [sic] (= bann) nmallax ōṯ šakliyyōṯa šaġlōṯa ḥarkōṯa mišwēlen ḳašīša. (20) másalan mōmar... šaġəlṯa m-šaġlōṯa nōfaḥ ʕa ṭefla ʕa šekəllə ṣlība, ʕa ffōyəṭ ṭefla w mōmer [sic] (= mōmar): “abʕēḏ meʕle xull rūḥa šarrīra w nežsa w mexfiyya aw mʕašiša b-leppl‿anna ṭefla!” (21) mamerla ʕal‿eṯlaṯ urəḥ, baʕdēn mkaffēl ifšīna tīḏe. (22) baʕdēn mamerəl iʕlōna baʕdēn másalan mamerlə šbīna w lə-šbičča w hinn w ṭʕinill ṭefla yintōrun ʕa žehṯa ti ġarba xetti w ṭōleb minnayn, inno yumrun ʕemme yrufḓull šēḏa w yrufḓušš šoġle w l-milaxō tīḏe w lə-ʕibōčča tīḏe w xulle metti miʕčḳat bē šēḏa ʕal‿eṯlaṯ xaṭran. (23) baʕdēn mʕawītin mintōrin ʕa žehṯa ti šarḳōy l-uḳbil haykla w mōmrin inno hinnun ʕemmlə mšīḥa, inno hinnun mwafiḳill əmšīḥa ʕal‿eṯlaṯ xaṭran, inno hinnun mɁamīnin bə-mšīḥa ʕal‿eṯlaṯ xaṭran. (24) baʕdēn ḳaryill ḳanōnəl imōna aw tastūrəl al-imōna, hinn w ti mawžūtin xullun sawa mamrille p-ṣawṭa iʕəl. (25) w xann la-ḥattani yumrun baʕdēn ifšinō, w bōṯar menna mḥasslin mnə-ḳrōṯa ʕa ṭefla. (26) mballšin ḳrōṯa ʕa mōya ti mḳattšin. (27) hōxa <ar> ġáliban </ar> lōzem yišwun tawərṯa b-mapxarča kuḥkull mōya, w ʕimmayn šamʕōṯa. (28) baʕdēn mōmrin xett ifšīna ʕa mōya. (29) baʕdēn xetti mṣallbin ʕa mōya aw... aw mbarixill mōya, ḳašīša ṭabʕan ʕanmōmar hōxa, ḳašīša... ḳašīša mbarixəl mōya baḥar akṯar m-xaṭərṯa w ṯarəč. (30) baʕdēn ōxer mett mbarixəl mōya bə-ṣlība ṭaʕelle b-īḏe. (31) baʕdēn la-ḥatta ōxer metti hōxa mṣalli ʕa mešḥa ti batte ymušḥell aw yḏuhnell žesmiṭ ṭefla bē b-ḏukkōṯa mʕayynan aw b-xull žesme ʕemmil baʕḓil ayōṯa ti mamerlon ḳašīša. (32) baʕdēn, lamma mḥassel mnə-mšōḥəṭ ṭefla b-mešḥa, kamešle ḳašīša w yīb b-anna waḳča hanna šallḥunne l-ṭefla m-xull waʕyōṯe ti ṭabʕan xassīllen iza ḳayyam aʕle metti waʕyōṯe ġawwanyōṯa. (33) kamešle p-šekla maẓbuṭ baḥar baḥar ṭ-ṭefla bə-ḏwōṯe. (34) kaməšlēle ḏwōṯe w mraččiblēle hinn, w mwažžahər rayše l-uḳbil mōya w mġaṭṭesle b-mōya ʕal‿esmil... b-ešmil ōba [sic] (=ōbu) w l-ebna [sic] w l-ebra <ar> r-rūḥ əl-ḳudos </ar> ʕal‿eṯlaṯ xaṭran w maḳemle w mwaḳḳefle p-ḥaṣṣil mōya maxramča yiḥḥuč meʕle mōya ti ōb ʕa žesme w msallemle mʕowwet xaṭərṯa ḥrīṯa lə-šbīna aw lə-šbičča, ḥasab ma ykū-- ḥasab ma yīb hanna ṭefla aw bisnīṯa. (35) w hōxa atar mballeš... šaġlōṯa ḥrinyōṯa.