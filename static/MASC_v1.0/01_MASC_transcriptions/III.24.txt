(1) ana nmiščġel ġiltō, nzabellon m-laḥḥōma. (2) ġelta yīb manẓum w rabb w ʕamre kayyes, nzabelle p-šubəʕ ṯmēn warḳan. (3) nṯīl nraḥaʕle w nnašarle p-šimša ḥetta yanšef ʕamre. (4) ntaḳeḳəš šappṯa w əl-melḥa w nraššlēle. (5) w nkamarle nmišwēle p-ḳoffṯa ḥamša šečča yūm. (6) baʕdēn nmaffeḳle nfaresle b-arʕa ḥetta yiščell lōš šappṯa xulla ssawa. (7) baʕdēn ntaḳeḳle p-xoṯla, xett šobʕa ṯmōnya yūm. (8) baʕdēn sikkīna mn-ōt ti ṭōba, nžōret bē nžōret bē, nḳalešəl besra ti mawžut bē w hōḳ ḳeləfṯa ti barrōyṯa, ḥetta yiffuḳ iṭər. (9) xann, baʕdēn ti batte ṣrōḳa nṣareḳle, nimnaḓḓefle. (10) ōxel šoġla baḥar, w ti čū batte ṣrōḳa čū nṣarḳille. (11) hanna šoġəl ġiltō.
