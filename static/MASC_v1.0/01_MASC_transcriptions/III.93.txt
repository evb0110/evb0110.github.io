(1) zalle aḥḥaḏ mn-ōxa — mʕallay —, ta yizbun mákana mn-almānya. (2) allex hanna p-šōrʕa — mō mxammen? – ext‿ōxa hanik mil lōḥeḳ aḥḥaḏ mšayšar. (3) aḳa ġabrōna, iḥəm ġanna, ōmar lakōn ču barnaš ḥamēle, aḳa ṯōle w šayšar b-ōġ ġanna. (4) ṯarīx, kámira ṣawwirōle. (5) bōṯar mil... hanna ġabrōna, willa ayṯillulle ṣūrča, kamšunne. (6) amrulle: “hōḏ orḥa hačč, yaʕni bima innax čġarībay, ču baḥ nḥaṭṭiṭennax baḥar, ḥammeščaʕṣar marək.” (7) aḳa ʕa šayšūre išw ḥammeščaʕṣar marək w ṯōle m-Ɂalmānya. 