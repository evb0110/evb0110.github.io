(1) ʕa yumōyəl hārūn ər-rašīd wōb abu n-nawwās natīma tīḏe w hārūn ər-rašīd ču ḥayle. (2) iḳʕ ʕ čaxča, batte... batte yšayšar, ōṯ ḳannīnča ḳūre, aḳa šayšar b-misti hōḳ ḳannīnča. (3) iʕber bōṯar ḳalles abu n-nawwās leʕle, amelle: “hōḳ ḳannīnča mō uppa?” (4) amelle: “uppa bīra. šḳōl išča!” (5) abu n-nawwās išči, fčihəmna mō ayba. (6) išči w ḥassel w zalle abu n-nawwās. (7) malka hārūn ər-rašīd wōb mišw ʕṭūsa, mičnaššaḳ m-manəxrōye ʕṭūsa. (8) zalle abu n-nawwās ʕa mḏīnča, tawwar ʕa ʕolpṯa maʕžbōl malka w mʕappēla ʕṭūsa. (9) w hū marreḳ əp-šūḳa miščaḥ... miščaḥ ḳa-- ḳaḓīṯəl waxma. (10) baḳḳrīčne hačči? (11) ē, waxma taḳḳe w naʕʕme w šūne ʕa ffōyəl ʕolpṯa w zalle laʕ hārūn ər-rašīd. (12) amelle: “čfaḓḓāl hōʕ ʕolpṯa!” (13) iḳḏum miy yapplēle, kašfa xann ḳalles w išḳal hū — abu n-nawwās — w čnaššaḳ m-manəxrōye w masḥe xann w applēl hārūn ər-rašīd. (14) hārūn ər-rašīd ṯōle, iġraf ġarfṯa w šūne b-manəxrōye. (15) amelle: “minallax hanna ʕṭūsa? anik maʕəmle hanna?” (16) amelle: “maʕəmle hanna bə-ḳfōyəl maʕəmlil l bīra.” 


