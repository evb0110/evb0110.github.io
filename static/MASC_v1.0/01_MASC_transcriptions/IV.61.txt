(1) ōṯ aḥḥaḏ sōyḥa almōnay, batte yzelle ʕ ḳuṭayfe. (2) čūṯ mwaṣalyōṯa, čūṯ otombilō, ḳōye miččfeḳ hū w aḥḥaḏ fallōḥa misčaɁžar menne ḥmōra. (3) raxeblə ḥmōra hanna sōyḥa w zelle ʕemme mōrlə ḥmōra. (4) waḳča ṭaḳsa ṣayfay, ṣayfōyṯa, šawba iḳw. (5) ḳaṭṭʕil masōfča, ḏokkṯa mšammyilla ʕwaynōt, ellel - hanna sōyḥa ʕemme ṣandwīšča, ixfen - batte yuxlenna. (6) nōḥeč maʕ ḥmōra w ḳaʕēle f-fayylə ḥmōra, liɁanno tunya šawba. (7) amelle mōrlə ḥmōra: “ḳō tarba ḳōm! ana nɁažžərlēx ḥmōra, ču nɁažžərlēx fayye.” (8) “wrāx mō ʕačmaḥək hačči? ʕaža ižōrlə ḥmōra balḥōḏe w fayya balḥōḏe?” (9) amelle: “ē!” (10) čʕōlaž b-baʕḓinnun, ṯōle aḥḥaḏ: “wrāx mōlxun ʕačmičʕalīžin?” (11) amelle: “ana nɁažžərlēle ḥmōra nɁažžərlēle fayya?” (12) amelle: “lā! čūx taʕwṯa čiḳʕēx f-fayylə ḥmōra. ġabrōna ažžərlēx ḥmōra, ču ažžərlēx fayye. čsowā hačč w hū!” (13) čʕōlaž ʕemmil baʕḓinnun, ṯōle ḥrēna, ṯōle ḥrēna, iṯḳen mett ʕemmis sōyḥa, mett ʕemmil mōrlə ḥmōra. (14) iməṭ mawṣulayhun ḳʕōlun ḳaṭlill baʕḓinnun hann fallaḥō. (15) hū, sōyḥa, ṭaššrannun ʕamḳaṭlill baʕḓinnun, rixplə ḥmōra w zalle.

