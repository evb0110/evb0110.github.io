(1) b-yarḥil iyyar ōṯ... mšammyille yarḥil marč marya. (2) zlillun uxxul yōma bōṯar alūla mṣallyin, šappōṯa w ḥarīma w bess, w ḳašīša. (3) uxxul yōma ʕrōba mišwin ṣlōṯa. (4) axerčil yarḥa, bess yaḳreb yḥassel, mšammyille zuyyōḥa, yaʕni axerčil yarḥa. (5) yīb žahhīzin warta w žahhīzin xulle mett. (6) mṣallyin w nōfḳin m-ṯarəʕlə klēsya ti mar žuryes mn-ellel ʕa sekkṯa. (7) mabərmin m-misti bisčanō, w yīb ḳašīša iṭʕen ex ṣlība, w ōṯ aʕle šaḳəflə ḳmōša, uppa ṣūrča l-marč marya, w mallxin xann ʕa bisčanō. (8) mʕawītin ʕōllin ʕa mar žuryes orḥa ḥrīṯa l-elġol, xett mṣallyin.
