(1) nībin šbabō b-awwalča, nḳaʕyin ḳūrəl baʕḓinnaḥ b-naḥḥīṯa. (2) yōməṯ ṯōle batte yaḥək... ūḥ šbōpča waḳč... wayba xallīfa, naččīža, zlill naxətmenna. (3) ṯalla ḥmōṯ, hōš ti ayba hī ḥmōṯ, ʕammamrōl‿emmay: “mō raɁyiš ya emmis sarkes, baḥ nɁahhlell lanna ġab-- lanna psōna, ču baḥ naffenne yzelle ʕa bayruč.” (4) ḳōmaṯ emmay amralla, lə-ḥmōṯ amralla: “mō raɁyiš xull lann bisənyōṯa ti kuḥkulliš ču čbaḳḳīra čxaṭṭbinnu?” (5) amralla: “walla ču raṣṣ ʕimm w lōmar yirəṣ, illa batte yzelle ʕa bayruč.” (6) ṭaʕnil baʕḓa... ṭaʕnaččil baʕḓa ḥmōṯ w išwaṯ ḳahwe, yōməl išw ḳahwe, ipṣar finžōnlə ḥm-- l.. l-biʕəl hōš. (7) mōmrin: ḥḏūṯ! b‿awwalča. (8) ipṣar finžōnəl biʕəl hōš ḳōmaṯ emmay amralle: “yalla xull ʕomrax ḥmōṯa raḥmōl ḥim-- ē ṣ-ṣehra.” (9) fannalla [sic] (=fannalle) m-finžōna tīḏa l-finžōnəṣ ṣehra. (10) w zlalla haṯinn yumō, ṯlōṯa yūm bōṯar menna, ṯōle bōṯar ṯlōṯa yūm ʕammōmar: “mō raɁyxun? minžat immiš batta hanna mett?” (11) amərlaḥle: “činya. exmil bōʕin. lōb irəṣ, anaḥ nraṣṣiyyin, čū raṣṣiyyin hinn anaḥ ču nraṣṣiyyin.” (12) xeṭəpṯaḥ w klīlaḥ xulle ḥammeščaʕṣar yūm - xaṭbinnaḥ. (13) yōməṯ ṯōlen yxassuṣṣ ṣīġča, xasslulla l-ḥōṯe. (14) ṯōle mō mamrille... maxōyel mēšeḥ xasslēl ṣīġṯa l-ḥōṯəl... ḥōṯlə ḥḏūṯa — čūb xann? ḥōṯlə ḥḏūṯa. (15) amrulle: “laɁ, čūb hōḏ ḥḏuṯ-- ḥḏučča, ḥrīṯa ḥḏučča!” (16) amrellen [sic] (=amerlen): “hōḏ ti kkōm ḥḏučča! la iḥmič ġayra?” (17) amellen [sic](=amerle): “hōḏ hī.” (18) xaṭbinnaḥ w bōṯar ḥammeščaʕṣar yūm niḥčinnaḥ ʕa žhōza. (19) žahhzinnaḥ w ṣayyġinnaḥ, - ču mōmrin xett -  farəslaḥəl payṯa w kallinnaḥ. (20) yōməz zlinnaḥ nkallel, nwaḳḳīfin ʕa klīla. (21) xullaḥ šaʕba nwaḳḳīfin – affann yḓuḥkun čuʕla mett. (22) nwaḳḳīfin bə-klīla, ana ʕanbōxya. (23) bōṯar ma zlill - ḥassel klīla w ōmar: <ar> mbārak! </ar> — zlinnaḥ ḥetta nġayyrell waʕyōṯaḥ. (24) iṯḳen ġabrōna bōx, mamrille: “ʕaya ʕačbōx?” (25) lōmar yaḥref ʕlayy. (26) ommṯa šaġġīlin tabəkṯa w reḳḏa w ommṯa ʕambōxyin. (27) “wax ʕaya ʕačbōxyin?” ču barnaš yaḏḏeʕ ʕaya. (28) ōbəl milād bōx, iṯḳen mnakktin rfiḳōye w maḥəkyin w ḓōḥkin, w emmil milād xassaṯ w zlalla ʕemmil baʕḓin. (29) zlinnaḥ ʕa utēl, aḥəšminnaḥ w ṯinnaḥ ʕa payṯaḥ. (30) w hanna hū klīlaḥ.