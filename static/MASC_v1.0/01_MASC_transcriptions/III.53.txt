(1) ʕa zamōnət tiḏōy yā ōblə brōm īḥ payṯa elʕel, w wīḥ maḳōma b-ġappōnəl lanna payṯa ti elʕel, w hanna maḳōma izʕut xann. (2) nōḥča emmay marḥūmča w sōbḥa xann sbōḥa, ṯarʕa iwəṭ. (3) ṯarʕa iwəṭ, sōbḥa manəhrōle w sōlḳa. (4) l-emmat awʕiṯ ana, ṯiḳniṯ ana nnōḥeč nmanharle. (5) awwalča čūṯ yaʕni, kōza čūṯ yaʕni lā mett, ḓawwīlo, ʕulpōṯa xann ḓawwīlo b-mešḥa iḥəl awwalča, w nnōfeḳ. (6) yōməl batte čičwaff emmay w eppay — aḷō yarəḥmennon —, ōmar: “ʕayna wrāx eppay”, w emmay marḥūmča “tēr bōlax ʕal-anna maḳōma! (7) ana ṭalpiṯ mn-aḷō w mn-anna maḳōma ḥetta ṯīčlax hačč.” (8) ʕaža emmay ayṯaṯ ešbaʕ bisniyyan. (9) “wrāx ibri, hanna maḳōma lā ṭṭaššrenne!  ana ṭalpiṯ mn-aḷō w mn-anna maḳōma ḥetta ṯīčlax hačč.” (10) ačimmaṯ b-mašmuʕōy, lorkaʕ ṭaššričče. (11) awwalča hanna kōfa izʕut, w elbar mišwin ḳaṣba činya mō. (12) wōb yaʕni ču ču ču saʕʕiyyin bē kayyes. (13) ē, l-ḥamdillāh, l-emmat awʕinnaḥ ōṯ payṯa ṣarḳay b-ġappōnl‿anna maḳōma, batte yzappnunne marōye. (14) ōṯ ṣarḳōy batte yšuḳlunne. (15) amriṯ: “ext hanna hōxa maḳōma w baḥ nayṯ ṣarḳōy yiḳʕullun ḳūre hōxa? (15) lā, billā! anaḥ baḥ nzubnell lanna maḳōma.” (16) ču ʕimmaynaḥ ḳiršō ōblə brōm, baʕdēn ōṯ aḥḥaḏ, barakāt žaržūra, kōn čimbaḳḳarle. (17) ʕanamelle: “yā ōbəl mišēl, anaḥ baḥ niṣḥur ḳalles w nzubnell lanna payṯa m-ṣarḳōy, aḥsan miṯ ṯēle ġayrayy yiḳʕullun b-anna payṯa ḳūrl‿anna maḳōma.” (18) ōmar: “ē, lā čiṣḥur, ana ti aḷō mḳattarəl aʕle nmarnaḥle. mōrčil lanna payṯa anuk?” (19) amrille: “ayba b-žarut.” (20) aḥref mišēl ḥawərnō... ōbəl mišēl ḥawərnō, lyān, ōmar: “ḳōm ōbəl yawse, nnōḥeč ana w hačč ʕa žarut laʕ l-ōš šunīṯa!” (21) ʕaya čɁahhīla b-žarut, w ōbu w emma mīṯin. (22) waybin ḳaʕyin hōxa w ameṯ w zlalla čɁahhlaṯ b-žarut w ḳʕalla b-žarut. (23) hī mōyna ʕal-anna payṯa. (24) affeḳ ṯarč‿emʕa w ḥiməš warḳan, barakāt žaržūra, ōmar: “šḳōl yā lyān w zēx hačč w ōbəl yawse!” (25) amrille: “ʕayna, yā ōbəl mišēl! ana ču nnaḥḥeč, ōṯ aḥḥaḏ, hanna ḥasan xalīfe, maḳərbōle hōḏ ḥormṯa l-anna ḥasan. (26) nimšattərlēx ʕemmax w čzabnill lanna payṯa čiṯyillxun.” (27) ōmar: “mō aʕle.” (28) ē, marḥūma ḥasan xalīfe ʕannamelle m-ġayrl‿imōḏ ameṯ, ōmar: “ē, ʕaža lā.” (29) ḳōmiṯ appille aġre w inḥeč ʕemml‿ilyān ḥawərnō ʕa žarut. (30) ē, šaʕʕel maʕ payṯl‿ōḥ ḥormṯa w iʕber leʕla. (31) ṯōle beʕla, amrulle: “masɁalča minžat baš čzappnill lanna payṯa, yā ġazāle?” (32) amrōle: “ē!” (33) amella: “exma battiš w exma batt... mn-ōxa l-ōxa?” (34) arṣunna p-ṯarč emʕa w ḥiməš warḳan, w ixṯab ḥožžṯa w išw šahtō aʕla w ayṯillull hōḥ ḥožžṯa. (35) ōmar: “šḳōl yā ōbəl yawse! hōḥ ḥožžṯa, zabəllaḥəl lanna payṯa.” (36) “ē, <ar> ykaṯṯer xērkon </ar>!”  (37) ē, battaḥ atar naḳimell lann xuṯlō. (38) ʕaža xuṯlō ʕaččīḳin w saḳfa ʕaččeḳ. (39) “mō čōmar yā yā barakāt?” (40) ōmar: “lā či-- lā čiṣḥur mett! ana aptiṯ w ana hanna maḳōma ana bann nkaffenne ḏībaʕḷō.” (41) “aḷō yḳattrennax!” (42) baširinnaḥ p-šoġla, iṯḳen mayṯ faʕlō w maḳimill lanna xšūra w hanna xoṯla, b-anna mistīḏa aḳimlaḥle w ṭafəllaḥle w šulaḥəl lōs sahəlṯa, f-fart maḳōma aḥḥaḏ ōblə brōm. (43) w ayṯinnaḥ buṭanžay w šulaḥəl saḳfe baṭōn. (44) ḳimlaḥəl lanna xšūra xulle ssawa, šulaḥle f-fart rūḥa eḥḏa, hanna maḳōma. (45) baʕdēn l-ḥetta ʕawitinnaḥ ayṯinnaḥ... zalle ebraḥ žuzēf, ayṯ blāṭ w balṭe, w ayṯ ṭayyanō w ṭayynull xuṯlōye. (46) ē, l-ḥamdillāh iṯḳen maḳōma kayyes. (47) orḥa wōb marreḳ mṭānyos taʕssēn, hanna ḳašīša imōḏ, yōməl wōb, iḳḏum mil yiṯḳan ḳašīša. (48) ōmar: “ṯā naḥkēx wrāx ōbəl yawse!” (49) amrille: “mō?” (50) ōmar: “nōb nmarreḳ ana w ḥannūne ḳallūme laḥḥōma.” — čimbaḳḳarle, ōblə brōm, l-laḥḥōma? (51) “ḥannūne ḳallūme marreḳ ḳummi w ana nallex roḥle. (52) mṭinnaḥ ḳommil lanna maḳōma, inəbram ḥannūne ḳallūme w ṣalleb. (53) amrille ana: yā ōbəl yawse, wrāx mō ʕačimṣalleb mḳabalčiš širō? (54) lā‿ḥref aʕəl. (55) ōṯ xann barəmṯa, ḳaṭṭaʕ ḥannūne ḳallūme w zalle. (56) ōṯ barəmṯa ana bann ninəbram, lā ḥmiččil ḥōl ya ōbəl yawse, ġēr ahwiṯ bann nṯīl l-erraʕ b-ōṣ ṣīrča. (57) ʕaža wayba ṣīrča erraʕ mnanna xoṯla, čūṯ ʕmiryōṯa. (58) marran bann nṯīl b-ōḏ ṣīrča erraʕ, lā iḥmiṯ ġēr īḏa xann w rattačč. (59) yā ōbəl yawse, lā iḥmiṯ ġēr īḏa bess w rattačč ʕa tarba.” (60) inne tuġray l-ḥamdillāh aẓəhrill ʕažīpče. (61) lā čīmar inne ōṯ širō hōxa! — maḳōma! (62) ē, w amninnaḥ bē l-ḥamdillāh w naškrell aḷō w naḥəmtenne. (63) w ṯōle muṭrōna w ḥimne, ōmar: “hanna ḳattēša ḳatīmay, yā... yā ōbəl yawse. (64) ḳattēša ḳatīmay ḳatīmay hanna, w ḥamdillāh ti aḷō hawwna ʕemmax w ayṯičxun ṣūrča m-lubnān.” (65) šulaḥla b-maḳōma w hōš ḳayya baḥ nayṯēle mōyṯṯa w nišw xenša bē w nʕayyelle yōma yōmil... yōma ʕēḏa. (66) w l-ḥamdillāh aḷō hawwna. ačimmiṯ irpiʕ išən ana ntayyer ʕal-ōṣ ṣūrča ḥetta l-ḥamdillāh... (67) w l-ḥamdillāh <ar> muḥəsnīn </ar> ʕamma ṯēḥ baḥar. (68) l-emmat mōmrin inne waḳfa marzuḳ čūb ḏukkel. (69) šulaḥəl maḳōma l-ḥamdillāh p-xull eḥḏa, w allex ḥōle l-ḥamdillāh.