(1) wōṯ l-aḥḥaḏ ġabrōna eččṯa, čūṯ šunīṯa aḥla menna b-ʕōlma. (2) wōb mapṣuṭ bā ḳatt tunya, bess wōṯ sōḥra makkar, iġčar menne w aḥəste, w tappar ḥīlča yuspenna, l-Ɂeččṯe lanna ġabrōna lēle. (3) čūle illa saḥril nefše w ṯḳelle šakla ču mixčlaf maʕ šekəl lōṯe ġabrōna mett, w zalle hanna sōḥra ʕ payṯil ġabrōna w amelle: “nfōḳ mn-ōxa, hōš šunīṯa hī ičəṯ!” (4) hanna ġabrōna waḳčil šimeʕ-- išmeʕ mō aḥək sōḥra, aġḓeb w ihžam aʕle, batte yšaḳḳfenne šaḳfōṯa šaḳfōṯa. (5) waḳčil išmeʕ ōbəl eččṯe ḥessil ḳuṭṭōra infeḳ mnə-wḓōyṯe w iṭʕan b-īḏe sikkīna batte ytōfaʕ bā maʕ ṣehre. (6) lakin čḥayyar ḥīrča ḳawya waḳčil ḥimnil baʕḓe ču ʕammaḳtar ymayyez baynṯl əṯrinn, lōfaš ḏiʕnil ṣehre maʕ sōḥra. (7) lakin mṣīpča... mṣīpčil šunīṯa ti ḥalya wayba awrab, ʕaya ḥrīṯa lōfaš aḳətraṯ čiḏiʕ mn-ann iṯər ġabrūn anu minnayhun beʕla. (8) čūla ġēr čiḳʕēla w čintub ʕa ḥaẓẓa w čibəx, w beʕla w sōḥra isḳel ʕamṣarīʕin ʕemmil baʕḓin w lōfaš aḳtar yinəčṣar aḥḥaḏ minnayhun ʕa ḥrēna. (9) hōxa waḳḳfull ḳuṭṭōra w miččafḳin yizlullun l-ġappil ḳōḓya yḥullell miškelṯa. (10) hanna ḳōḓya išmeʕ mō aḥək w čḥayyar baḥar w ḳarrar b-nefše yanhell lōm miškelṯa ti ṣaʕba ḳall mil batta čkallfenne m-čifkīra. (11) hōxa ḳʕōle ʕammičɁammall ġabərnō ṯrinn šaʕṯiz zamōna w amellon: “emḥar ʕṣofra bann nḥaḓḓar lēlxon santūḳa iḳḳer yṭuʕnenne uxxl‿aḥḥaḏ minnayxun ešbaʕ urəḥ ʕa rayšil ʕarḳūba, w ti maḳtar ʕal-anna mett asebəl lōš šunīṯa lēle w ṯōḳna eččṯe.” (12) hanna ḳōḓya app amra l-ġabərnōye yḥaḓḓrun santūḳa w iṭlab minnayhun yišwun ġawwōyṯil santūḳa ġabrōna w ysakkrunne kayyes. (13) ṯēn yōma ʕṣofra waḳčil ṭaʕnis santūḳa beʕliš šunīṯa, ščiḥne iḳḳer baḥar, liɁanno ču yaḏḏeʕ mō ōṯ b-leppe. (14) waḳčil balleš yislaḳ ʕa ʕarḳūba w yinḥuč menne ōḥes p-čaʕba. (15) ōmar b-nefše b-ḥessa išmeʕ: “bann ničḥammal xulle mett, ḥáyyalla nḥōfeẓ ʕal‿ičəṯ.” (16) išmeʕ ġabrōna ti ōb b-leppis santūḳa mō ōmar beʕla w aḥəfẓe kayyes. (17) waḳčiṯ ṯōle tawris sōḥra w ṭaʕnil santūḳa šiməʕne ġabrōna ti ōb əb-leppe w hū ʕammōmar b-nefše: xulla ešbaʕ fušḥan w nōseb ḥormṯa čūṯ aḥla menna b-ʕōlma, eččṯa līl. (18) bess hanna ġabrōna ti wōb b-leppis santūḳa amell ḳōḓya mō išmeʕ m-ġabərnō ṯrinnun. (19) hanna ḳōḓya zʕaḳlun w amellon: “ṯrinxun anəžḥičxun... anəžḥičxun bə-ṭʕōnis santūḳa, ḳayyam ḳummayxun faḥṣa ḥrēna.” (20) ayṯ ḳannīnča w amellon: “uxxl‿aḥḥaḏ minnayxun yitxul l-leppl‿ōḳ ḳannīnča ḥetta yuspell lōš šunīṯa eččṯa lēle.” (21) bess hanna tarwīša, beʕla, amelle... hanna tarwīša, beʕla, ḥimnil ḳannīnča ẓʕōr, amell ḳōḓya: “ana ču nmaḳtar ʕa lōš šaġəlṯa.” (22) iḓḥek ḳōḓya w amell sōḥra: “hačč əčmaḳtar?” (23) sōḥra tuġray: “nmaḳtar!” (24) čḥayyar xutt ti waybin ḳaʕyin waḳčiḥ ḥmuss sōḥra iẓʕer w iṯḳen... w iṯḳen ḳattlə spaʕṯa b-leppil... w iṯḳen ḳattlə spaʕṯa w iḳḥaṣ ʕa leppil ḳannīnča. (25) waḳčil iḥəm ḳōḓya xann ḳarreb m-ḳannīnča b-nefše w sakkra kayyes w amell... w afčel l-ġappil tarwīša beʕəl..., l-ġappit tarwīša beʕla, w amerle: “yalla, ʕ payṯa... ʕ payṯax hačč w eččṯax! anaḥ abʕiḏlaḥəl ẓolma meʕlax, bess hanna sōḥra ti xabīṯay batte yičbaḳḳ ġawwōyṯil lōḳ ḳannīnča ti battaḥ nžuččenna [sic] (=nzuččenna) b-baḥra, ḥetta yiḏmux b-yarke l-axerčit tahra.”