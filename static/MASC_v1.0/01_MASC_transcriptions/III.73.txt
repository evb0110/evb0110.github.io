(1) orḥa nībin b-matrasṯa, w īḥ rfīḳa ušme mišēl. (2) zlill ana w nizār leʕle nẓurenne, ščiḥlaḥle b-ġēr wḓōyṯa ʕamtōres. (3) zlinnaḥ ʕa wḓōyṯa ḥrīṯa či ḳaʕēle bā ḏōḏe. (4) mō šwinnaḥ? šwinnaḥ bižāma w šwinnaḥ ṭaḳōyṯa ex šakəz zaləmṯa, ex šakəz zaləmṯa iḏmex əf-farəšṯa, w šulaḥəṭ ṭawəlṯa w šwinnaḥ xōla w rādyo w ʕaraḳ inno mō? šaṯṯ ʕaraḳ w iḏmex. (5) zelle mʕayn xann, mōmar: “emmat ṯōle ḏōḏ w lā ḥmičče?” (6) zalle išher š-šaʕṯa eṭšaʕ ʕrōba, zalle ʕ payṯa, taḳeḳəṯ ṯarʕa — lōmar yarkeš ḏōḏe. (7) ṯōle ffōye ṣfūrin, ḳlība xelḳṯe, <ar> aḷḷāhu aʕlam </ar>. (8) “wrāx mōx yā mušēl?” (9) ōmar: “ḏōḏ ṯḳelle iḏmex mett šeṯṯ šōʕ, w ntaḳeḳəṯ ṯarʕa w ču ʕammarkeš, yimken imeṯ.” (10) “ē, mō battax čišw?” (11) “zlallxōn, niḥəm mō battaḥ nišw!” (12) zlinnaḥ xann ana w nizār či nšawwiyill lōš šaġəlṯa bē: “wrāx ʕbār ya mušēl!” (13) “ču nimkarr, imeṯ ḏōḏ.” (14) ḳōmiṯ ana, faṯḥiččiṯ ṯarʕa, ʕibriṯ ḳalles ḳalles xann, šwiččil ḥōl ʕanmarkešəḏ ḏōḏe. (15) rafʕiččlə lḥōfa, nifḳaṯ waʕyōṯa ḥaššiyyan marfḳōṯa ex šakəz zaləmṯa. (16) amərlaḥle: “hanna ḏōḏax!”