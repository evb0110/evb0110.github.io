(1) ṣbōḥəl ʕēḏa zlillun hōḏ‿ommṯa. (2) hanna ḥarīma ḳōyman ʕṣofra, yīb xnišall payṯyōṯen w hayyirall ḥalayy mnə-ʕrōba. (3) zlallen ʕṣofra yẓūran. (4) ti īla mīṯa zlōla ẓayrōl mīṯa. (5) šōḳla ʕemma žorəzṯil warta másalan yā ayyīṯa ḳalles ās, hann ti mišwille - baʕʕeḏ meʕlax - ʕa ḳabrō, yā sība p-payṯa žorəzṯil warta w zlillun. (6) ẓōyrin ellel, yīb hanna ḥarīma xullen žmīʕan. (7) uxxul mōn ʕamẓayerəl miṯōye. (8) ḳaʕyallen ḳalles, uxxul mōn ḳōr fēčḥa l-miṯōye w ṭaʕnill ḥalayhen hanna ḥarīma w ṯyallen. (9) ti īla emma, zlōla ʕa emma mʕayiḏōla, p-payṯa yaʕni. (10) mōrḳa laʕ l‿emma mʕayiḏōla, ṯyōla ʕ payṯa ṭabʕan. (11) xett bnōya mʕayiḏilla. (12) ti ṯēle liʕlayhun másalan ḥarīma ti īla ḥōṯa, berča ṯyōla mʕayiḏōla, w ḳaʕyillun mafəṭrin w minbaṣṭin w mʕayiḏill baʕḓinn. (13) ṯēn yōma ṭaʕnill... ti īle ḳarrība, ṯēn yōma ṭaʕəl ḥōle w zelle mʕayeḏəl ḥōṯe másalan, l-berče, l-ḳarrībe, mḓayifill baʕḓinnun másalan. (14) mō mišwin? šarāb, mišwin naḳrašča, mišwin mō ōṯ b-anna payṯa ḥalyūṯa, mō ōṯ šukalāta, mḓayifill baʕḓinn. (15) msawəlfin ḳalles, w uxxul mōn ṭaʕell ḥōle w zelle ʕ payṯe.