(1) bann naḥkēx soləfṯa ḥrīṯa maʕl‿aḥḥaḏ ušme sarkes ʕapṭaḷḷa, azkirlillax aṯoḳča. (2) hanna miš-- farrōna, ōf leḥma p-forna ti, ti sifl it-talle b-ḏemseḳ. (3) hanna layyef ʕa sayfa w čorsa, w ášbahay baḥar baḥar. (4) ṣūrče ḥalya w šappa m-ti battax hū, mišṭaʕ b-iṯər sayf. (5) aḳam šariṭunne ommṯa, ayṯulle šobʕa ḥmōr w ṣaffunnun xann ṣeffa ḳūrəl baʕḓinn, w hann ḥmarō ḥilsayn ziḥlawnōyin, ʕarḓil ḥelsa mett mečra. (6) amrulle: “w hačč ʕačmišṭaʕ p-sayfa w čorsa, bax čiḳmuz maʕl-ann šobʕa.” (7) ḳʕōle mišṭaʕ b-iṯər sayf, ṭarḳil īḏe ḥ-ḥelsil awwal aḥḥaḏ w ōfez, ḳaṭṭaʕ maʕ šobʕa ḥḥōḏ, maʕ šobʕa ḥmōr. (8) ḳaṭṭʕann l-ōṯe mayla, aḳa zaḳḳfulle w appulle šhōtča. (9) baʕdēn ṭalpunne ʕa frānsa yišṭaʕ hū w aḥḥaḏ mnə -frānsa. (10) ommṯa ellel p-sayfa w čorsa ex <ar> mubarā </ar> ti ṯōḳnan imōḏ. (11) zalle mn-ōxa ʕa frānsa. (12) ellel ižčmaʕ baḥar šaʕba, w aʕlen inno sarkes ʕapṭaḷḷa m-suriyya w blōte maʕlūla batte yišṭaʕ hū w aḥḥaḏ mn-ellel, yaʕni ču nimbaḳḳrill ešme anaḥ. (13) ḳʕōlun mišṭaʕyin žawəlṯa rappa, w hū ʕammišṭaʕ, aṭar sayfa mn-īḏe. (14) w hanna sayfa anik batte yṯe-- batte yisḳaṭ? batte yisḳaṭ p-ḥaṣṣil ommṯa. (15) w ōṯ šrīṭa, iḥžez baynṯil ommṯa w baynṯil laʕʕabō. (16) aḳa ōneṭ m-ḥaṣṣlə šrīṭa w sčliḳnis sayfa, lā affne yisḳaṭ ʕal‿arʕa. (17) lā affne yisḳaṭ, lā ʕl‿ommṯa w ʕl-ar-- w lā ʕl‿arʕa, w sčliḳne xann b-īḏe w rōžaʕ ʕa sōḥṯa ti... ti ḥoləpṯa ti mušṭʕīnya, ẓixəllə xṣīme w ʕallem aʕle, šaləʕlēle... šarəmlēle eḏne bnawb p-ḥattis sayfa. (18) aḳa zaḳḳfullu [sic] (=zaḳḳfulle) xull lann ti mawžūtin, ixṯab šhōtča w applulle w waḳḳʕunna m-raɁīsəž žumhurōyṯa ti frānsa b-ōṯe waḳča, w ayṯna ʕemme l-ōxa. (19) w maḓḓnil ḥayōṯe laʕʕōbəs sayfa w čorsa, lā barnaš ẓixne abatan abatan.

