(1) hačči ḳommax tarba, w hanna tarba yīb čiḳəʕ bax čallex bē. (2) tarba iḥəl w roḥəl lanna tarba bax čišmaʕ b-žaməʕṯəllə ḥḏawōṯa. (3) hōž žaməʕṯa čīb čmapṣuṭ bā baḥar. (4) baʕdēn īx saməkṯa hōxa w hōs saməkṯa ḥammīla p-xebra iḥəl w hanna xebra m-tarba baʕʕeḏ. (5) čšamaʕle w čīb čmapṣuṭ bē baḥar. (6) baʕdēn batte yṯēx ḓayfō w hann ḓayfō ḳarreb batte yʕullun leʕlax ʕa payṯa w čīb əčmapṣuṭ bōn. (7) baʕdēn hačči čnaww p-šaġəlṯa, b-mašrūʕa b-mette, činya, w hōš šaġəlṯič čnawwīla batta čiṯḳan. (8) ḳommax faṯəḥṯa ḥuwwōr ḥalya baḥar. (9) baʕdēn hōxa: leppax ḥuwwar ex šāš w roḥəl lanna... lōb baḥərṯa xanni ti mtawwra ḥalya, īxi šaxṣa w hanna šaxṣa iḳəʕ xanni w naffeḳ ḥakya m-ṯemme w hanna ḥakya čšammīʕle w čmapṣuṭ bē. (10) čuppe mett ábatan. aḥla m-xann... (11) ḳomme hōxa iṯər šuppōk w hann iṯər šuppōk <ar> muftaraž </ar> ḥalyin w yumōye ḥalyin. (12) ḳomme hōxa faṯəḥṯa ḥuwwōr ḥalya w hōf faṯəḥṯa misti payṯe w hū maḥbub. (13) maḥbub xann žaməʕṯa w hōž žaməʕṯa ʕammaḥəkyin b-ešme w maḥbub baḥar. (14) baʕdēn īle ḳattēša, hanna ḳattēša mar žuryes, mar sarkes, činya. (15) ʕala ṭūl mičwaḥḥ bē w ʕala ṭūl p-ḥaṣṣir rayše w iṭleb menne mett w batte yapplēle. (16) baʕdēn īle ʕayna xann faṯṯīḥa ex ballōrčil káhraba, w hōʕ ʕayna ḳūre, ču baʕʕīḏa meʕle. (17) w baʕdēn hōxa īle ex šʕōʕa w hanna šʕōʕa šaʕšeʕ p-ḥaṣṣir rayše ʕa bayāḍ w aḥla m-xann čūṯ. (18) finžōnəl mūše iḥəl. (19) ḳomme iṯər šaxəṣ w hann iṯər šaxəṣ ḳarreb ḳarreb batte ysallem ʕlayy. (20) w roḥəl lann iṯər šaxəṣ ḳomme faṯəḥṯa ḥuwwōr ḥalya w hōf faṯəḥṯa misti payṯa. (21) w baʕdēn batte yaḥḓar žamʕəṯlə ḥḏawōṯa w hōž žaməʕṯa maḥḓarla w yīb mapṣuṭ bā. (22) baʕdēn hū iḳəʕ w ču mōḥes w matri illa batte yallex p-tarba w hanna tarba yīb mapṣuṭ bē. (23) ē. w ʕammuḏō xann muftaraž ḥalyin, bess b-yarkil finžōna ču iḥəl, uppe ṭuḥōla. (24) finžōnəl ḥabīb ḥuwwar ex šāš, w hōxa šaxṣa ʕamšōḳel w mapp hū w hū p-ḥakya. (25) w hanna šaxṣa ʕamšawbar b-īḏe xann w naffeḳ ḥakya m-ṯemme w hanna ḥakya ču ʕžīble. (26) tayyīrəl ḥaṣṣe w allex, ču ʕžīble. (27) baʕdēn īle ʕayna hōxa šaʕšīʕa ḥalya. (28) w hōxa šaxṣa xanni, batte yišmaʕ m-ṯemme ḥakya w hanna ḥakya bə-xṣūṣəl mett šaġəlṯa. (29) hōš šaġəlṯa batta čiṯḳan misti payṯe. (30) ḳomme iṯər šuppōk w hann iṯər šuppōk muftaraž ḥalyin. (31) baʕdēn yawna xanni w hōy yawna p-ṯemma xebra iḥəl, w hanna xebra šamaʕle p-kayyes. (32) hōxa b-misti payṯa ḥuwwar ex šāš, čuppe mett w aḥla m-xann čūṯ.