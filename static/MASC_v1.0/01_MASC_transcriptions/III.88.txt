(1) blōtaḥ hōxa maṣyfa, ʕrōba nōfḳin hann ommṯa mičmaššyin ʕa-lō-- ʕal-anna tarba, aḥḥaḏ hū w ḥḏučče, aḥḥaḏ hū w eččṯe, rfiḳō b-baʕḓinn. (2) īl rfīḳa: “mō battaḥ nišw, yā nizār, mett imōḏ?” (3) ōmar: “ayṯā, ōṯ ṯlōṯa arpʕa ḳaʕpri mīṯin.” (4) šwann p-ḳorʕa w zlinnaḥ zabninnaḥ bizrō. (5) šulaḥlun b-ʕuppaynaḥ, nmallxin w nōxlin b-ann bizrō, w ḳorʕa b-īḏaḥ. (6) či ṯēle liʕlaynaḥ: “mō ʕaččōxlin?” (7) “bizrō!”, nimḓayifille. (8) taḳḳill‿īḏun b-anna ḳorʕa, maṣīḥin b-anna ḳaʕpra. (9) xann anaḥ w nallīxin, xett bisənyōṯa či mbaḳḳrallaḥ ṯyallen: “ḓayyfunnāḥ! mō ʕaččōxlin?” (10) ōṯ eḥḏa ušma ritta, hī šwaččil īḏa b-anna ḳorʕa w aḥissaṯ mett iṭər w naʕʕem w aḳimaččlə ṣyōḥa, w zlalla rahṭa. (11) nafḏinnaḥ xett abʕaḏ ḳalles, ōṯ aḥḥaḏ ušme skandar, allex hū w eččṯe: “mō šappō? mō ʕačmišwin?” (12) amərlaḥle: “čfaḓḓāl abu lyās!” (13) taḳḳil īḏe banna ḳorʕa w yinfuḳ ḳaʕpra. (14) ōmar: “ana w rzōlč, w hačxun nifḳičxun arzal minn.”

