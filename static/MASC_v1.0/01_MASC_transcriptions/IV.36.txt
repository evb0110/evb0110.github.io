(1) ōṯ aḥḥaḏ m-ġappaynaḥ, ušme yawse drūb, ʕaččīḳa. (2) hanna naḥḥeč ʕa mōya bib-lēlya, ōz yašḳell ḥaḳle p-xanunō, w awwalča waḥša baḥar ġappaynaḥ, ḓabʕa, baḥar waḥša. (3) zōyʕin menne ommṯa, hū ižreʕ, ču mahemmle. (4) aḳam hanna, naḥḥeč ʕa mōya, iṭʕen fanōsa b-īḏe w buntḳōyṯa p-xaffṯe, w muġərfīṯe. (5) naḥḥeč ʕa mōya, infaḏ ḏ-ḏokkṯa xann zabōḳa ġappil l-bisčanō ti mar sarkes. (6) waḥša ṭmīrle, ḓabʕa ṭmīrle b-ōḏ‿arʕa, ču ḥammīlle. (7) iʕber b-zaləmṯa, začče, začče l-ōṯe mayla. (8) zalla [sic] (=zlalla) buntḳōyṯe b-ḏokkṯa w waʕyōṯər rayše b-ḏokkṯa, fanōse zalle b-ḏokkṯa. (9) hanna ižreʕ, ču mahemmle, ġatre ġtōra ḓabʕa. (10) aḳam hanna amelle: “yā ḳbīra marō, ġatrīčən ġtōra, hōḏ ču ḥšība.” (11) ameḓḓ ḓabʕa: “ču ḥšība hōḏ.” (12) aḳam hanna, lammil fanōse w lammil buntḳōyṯe w l-alkul w ōče žbīḏəl mōya w zalle. (13) kammel m-mušḳīṯəl ḥaḳle, ašḳnil ḥaḳla w isleḳ. (14) lorkaʕ karr ḓabʕa yṯēle leʕle. ḥimne ižreʕ lorkaʕ karr. (15) ġayre bess yiḥəm naẓərṯa ẓʕōr ḳōṭaʕ leppe.

